AṬṬHAKATHĀ Book      PĀḶI ROMAN 
 Aṅ A   manoratha    
  
 Page       
  
 page   
                    Manorathapūraṇī nāma aṅguttaranikāyaṭṭhakathā 
                          pañcakādinipātavaṇṇanā 
                         
                 namo tassa bhagavato arahato sammāsambudadhassa  
                           Pañcakanipātavaṇṇanā 
                              Paṭhamapaṇṇāsaka 
                      Sekhabalavagga    Saṅkhittasuttavaṇṇanā 
           Pañcakanipātassa paṭhame sattannaṃ sekhānaṃ balānīti sekhabalāni  Saddhābalādīsu 
 assaddhiyena   na kampatīti saddhābalaṃ  Ahirikena   na kampatīti hiribalaṃ  
 Anottappena   na kampatīti ottappabalaṃ  Kosajjena   na kampatīti viriyabalaṃ  
 Avijjāya na kampatīti paññābalaṃ  Tasmāti yasmā imāni sattannaṃ sekhānaṃ balāni  
 tasmā  
                             Vitthatasuttavaṇṇanā 
            Dutiye kāyaduccaritenātiādīsu upayogatthe karaṇavacanaṃ  hiriyitabbāni 
 kāyaduccaritādīni hiriyati jigucchatīti attho  Ottappaniddese hetvatthe 
 karaṇavacanaṃ  kāyaduccaritādīhi ottappassa hetubhūtehi ottappati bhāyatīti attho  
         Āraddhaviriyoti paggahitaviriyo anosakkitamānaso  Pahānāyāti pahānatthāya  
 Upasampadāyāti paṭilābhatthāya  Thāmavāti viriyathāmena samannāgato  Daḷhaparakkamoti 
 thiraparakkamo  Anikkhittadhuro kusalesu dhammesūti kusalesu anoropitadhuro 
 anosakkitaviriyo  
  Footnote    cha Ma  assaddhiye    cha Ma  ahirike    cha Ma  anottappe    cha Ma  kosajje 
  
  
 page   
      Udayatthagāminiyāti pañcannaṃ khandhānaṃ udayavayagāminiyā udayañca vayañca 
 paṭivijjhituṃ samatthāya  Paññāya samannāgatoti vipassanāpaññāya ceva maggapaññāya 
 ca samaṅgībhūto  Ariyāyāti vikkhambhanavasena ca samucchedavasena ca kilesehi 
 ārakā ṭhitāya parisuddhāya  Nibbedhikāyāti sā ca vinivijjhanato   nibbedhikāti 
 vuccati  tāya samannāgatoti attho  Tattha maggapaññā samucchedavasena anibbiddha 
 pubbaappadālitapubbalobhakkhandhadosakkhandhamohakkhandhe nibbijjhati padāletīti 
 nibbedhikā  vipassanāpaññā tadaṅgavasena nibbedhikā  maggapaññāya paṭilābha 
 saṃvattanato tibbipassanā   nibbedhikāti vattuṃ vaṭṭati  Sammādukkhakkhayagāminiyāti 
 idhāpi maggapaññā sammā hetunā nayena vaṭṭadukkhañca kilesadukkhañca khepayamānā 
 gacchatīti sammādukkhakkhayagāminī nāma  vipassanāpaññā tadaṅgavasena vaṭṭadukkhañca 
 kilesadukkhañca khepayamānā gacchatīti dukkhakkhayagāminī  Dukkhakkhayagāminiyā vā 
 maggapaññāya paṭilābhāya saṃvattanatopesā dukkhakkhayagāminīti veditabbā  Iti imasmiṃ 
 sutte pañca balāni missakāneva kathitāni  tathā pañcame  
                            Samāpattisuttavaṇṇanā 
         Chaṭṭhe akusalassa samāpattīti akusaladhammassa samāpajjanā  tena saddhiṃ   
 samaṅgībhāvoti attho  Pariyuddhāya   tiṭṭhatīti pariyonaddhitvā   tiṭṭhati  
                             Kāmasuttavaṇṇanā 
         Sattame kāmesu laḷitāti   vatthukāmakilesakāmesu laḷitā abhiratā  
 Asitabyābhaṅginti tiṇalāyanaasitañceva tiṇavahanakājañca  Kulaputtoti ācārakula 
 putto  Ohāyāti pahāya  Al vacanāyāti yuttaṃ vacanāya  Labbhāti sulabhā 
  Footnote    Sī  sāyeva nibbijjhanato  cha Ma  atinivijjhanato   ka  vāpi vipassanā 
    ka  samāpajjanabhāvena saddhiṃ    cha Ma  pariyuṭṭhāya 
    cha Ma  pariyonandhitvā    Sī  salāḷitāti 
  
  
 page   
 Sakkā labhituṃ  Hīnā kāmāti pañcannaṃ nīcakulānaṃ kāmā  Majjhimā kāmāti 
 majjhimasattānaṃ kāmā  Paṇītā kāmāti rājarājamahāmattānaṃ kāmā  Kāmātveva 
 saṅkhaṃ   gacchantīti kāmanavasena kāmetabbavasena ca kāmāicceva saṅkhaṃ gacchanti  
 Vuḍḍho hotīti mahallako hoti  Alaṃpaññoti yuttapañño  Attaguttoti attanāva 
 gutto rakkhito  attānaṃ vā gopetuṃ rakkhituṃ samattho  Nālaṃ pamādāyāti na yutto 
 pamajjituṃ  Saddhāya akataṃ hotīti yaṃ saddhāya kusalesu dhammesu kātuṃ yuttaṃ  
 taṃ na kataṃ hoti  Sesapadesupi eseva nayo  Anapekkho panāhaṃ bhikkhave tasmiṃ 
 bhikkhusmiṃ homīti evaṃ saddhādīhi kātabbaṃ katvāva sotāpattiphale patiṭṭhite tasmiṃ 
 puggale anapekkho homīti dasseti  Imasmiṃ sutte sotāpattimaggo kathito  
                             Vacanasuttavaṇṇanā 
         Aṭṭhame saddhammeti sāsanasaddhamme  Assaddhoti okappanasaddhāya ca 
 paccakkhasaddhāya   cāti dvīhipi saddhāhi virahito  Cavati na patiṭṭhātīti imasmiṃ 
 sāsane guṇehi cavati  patiṭṭhātuṃ na sakkoti  Iti imasmiṃ sutte appatiṭṭhānañca 
 patiṭṭhānañca kathitaṃ  
                           Paṭhamaagāravasuttavaṇṇanā 
         Navame nāssa gāravoti agāravo  Nāssa patissoti   appatisso  
 ajeṭṭhako anīcavutti  Sesamettha purimasadisameva  
                           Dutiyaagāravasuttavaṇṇanā 
          Dasame abhabboti abhabbataṃ patto    Vuḍḍhinti vaḍḍhiṃ  Viruḷhinti 
 viruḷhatāya niccalabhāvaṃ  Vepullanti mahantabhāvaṃ  Sesaṃ sabbattha uttānamevāti  
                          Sekhabalavaggo paṭhamo  
  Footnote    ka  saṃkhayaṃ  evamuparipi    cha Ma  pakkhandanasaddhāya 
    ka  paṭissayoti    cha Ma  abhājanaṃ 
  
  
 page   
                                Balavagga 
                            Ananussutasuttavaṇṇanā 
          Dutiyassa paṭhame pubbāhaṃ bhikkhave ananussutesu dhammesūti ahaṃ 
 bhikkhave pubbe ananussutesu dhammesu catusaccadhammesu  Abhiññāvosānapāramippatto 
 paṭijānāmīti catūsu saccesu catūhi maggehi soḷasavidhassa kiccassa karaṇena 
 abhijānitvā vosānapāramiṃ sabbesaṃ kiccānaṃ niṭṭhitattā katakiccabhāvaṃ pāraṃ 
 patto paṭijānāmīti mahābodhipallaṅke attano āgamanīyaguṇaṃ dasseti  Tathāgatassāti 
 aṭṭhahi kāraṇehi tathāgatassa  Tathāgatabalānīti yathā tehi gantabbaṃ  tatheva gatāni 
 pavattāni ñāṇabalāni  Āsabhaṇṭhānanti seṭṭhaṭṭhānaṃ  Sīhanādanti abhītanādaṃ  
 Brahmacakkanti seṭṭhacakkaṃ  Pavattetīti katheti    
                              Kūṭasuttavaṇṇanā 
          Dutiye sekhabalānīti sekhānaṃ ñāṇabalāni  Agganti uttamaṃ  Sesabalāni 
 gopānasiyo kūṭaṃ viya saṅgaṇhātīti saṅgāhikaṃ  Tāneva balāni saṃhatāni karotīti 
 saṅghātaniyaṃ  
                            Saṅkhittasuttavaṇṇanā 
          Tatiye tattha muṭṭhasaccena   na kampatīti satibalaṃ  Uddhaccena   na 
 kampatīti samādhibalaṃ  
                             Vitthatasuttavaṇṇanā 
          Catutthe satinepakkenāti ettha nepakkaṃ vuccati paññā  sā satiyā 
 upakārabhāvena gahitā  
  Footnote    Sī  Ma  pavattetīti pavatteti katheti    cha Ma  muṭṭhassacce    cha Ma  uddhacce 
  
  
 page   
                            Daṭṭhabbasuttavaṇṇanā 
          Pañcame avisayasmiṃyeva lokiyalokuttaradhamme kathetuṃ kattha ca bhikkhave 
 saddhābalaṃ daṭṭhabbantiādimāha  Yathā hi cattāro seṭṭhiputtā  rājāti rāja 
 pañcamesu sahāyesu nakkhattaṃ kīḷissāmāti vīthiṃ otiṇṇesu ekassa seṭṭhiputtassa 
 gehaṃ gatakāle itare cattāro tuṇhī nisīdanti  gehasāmikova imesaṃ khādanīyaṃ 
 bhojanīyaṃ detha  gandhamālālaṅkārādīni dethāti gehe vicāreti  Dutiyassa tatiyassa 
 catutthassa gehaṃ gatakāle itare cattāro tuṇhī nisīdanti  gehasāmikova  imesaṃ 
 khādanīyaṃ bhojanīyaṃ detha  gandhamālālaṅkārādīni dethāti gehe vicāreti  Atha 
 sabbapacchā rañño gehaṃ gatakāle kiñcāpi rājā sabbattha issaro  imasmiṃ 
 pana kāle attano geheyeva  imesaṃ khādanīyaṃ bhojanīyaṃ detha  gandhamālālaṅkārādīni 
 dethāti vicāreti  evameva saddhāpañcamesu balesu tesu sahāyesu ekato vīthiṃ 
 otarantesu viya ekārammaṇe uppajjamānesupi yathā paṭhamassa gehe itare cattāro 
 tuṇhī nisīdanti  gehasāmikova vicāreti  evaṃ sotāpattiyaṅgāni patvā adhimokkha 
 lakkhaṇaṃ saddhābalameva jeṭṭhakaṃ hoti pubbaṅgamaṃ  sesāni tadanvayāni honti  Yathā 
 dutiyassa gehe itare cattāro tuṇhī nisīdanti  gehasāmikova vicāreti  Evaṃ 
 sammappadhānāni patvā paggahalakkhaṇaṃ viriyabalameva jeṭṭhakaṃ hoti pubbaṅgamaṃ  Sesāni 
 tadanvayāni honti  Yathā tatiyassa gehe itare cattāro tuṇhī nisīdanti  
 gehasāmikova vicāreti  evaṃ satipaṭṭhānāni patvā upaṭṭhānalakkhaṇaṃ satibalameva jeṭṭhakaṃ 
 hoti pubbaṅgamaṃ  sesāni tadanvayāni honti  Yathā catutthassa gehe itare cattāro 
 tuṇhī nisīdanti  gehasāmikova vicāreti  evaṃ jhānavimokkhe patvā avikkhepalakkhaṇaṃ 
 samādhibalameva jeṭṭhakaṃ hoti pubbaṅgamaṃ  sesāni tadanvayāni honti  Sabbapacchā 
 rañño gehaṃ gatakāle pana yathā itare cattāro tuṇhī nisīdanti  rājāva gehe 
 vicāreti  evameva ariyasaccāni patvā pajānanalakkhaṇaṃ paññābalameva jeṭṭhakaṃ hoti 
 pubbaṅgamaṃ  sesāni tadanvayāni hontīti evamidha pañca balāni missakāni kathitāni  
  
  
 page   
 Chaṭṭhaṃ uttānatthameva  Evaṃ purimavagge ca idha ca aṭṭhasu suttesu sekhabalāneva 
 kathitāni  Karaṇḍakolavāsī mahādattatthero panāha heṭṭhā catūsu suttesu sekhabalāni 
 kathitāni  upari catūsu asekhabalānīti  
                            Paṭhamahitasuttavaṇṇanā 
          Sattame sīlādayo missakāva kathitā  Vimuttīti arahattaphalavimuttiyeva  
 Vimuttiñāṇadassanaṃ paccavekkhaṇañāṇaṃ  taṃ lokiyameva  
                            Dutiyahitasuttādivaṇṇanā 
            Aṭṭhame dussīlo bahussuto kathito  navame appassuto dussīlo  
 dasame bahussutakhīṇāsavoti  
                           Balavaggo dutiyo  
                           
                              Pañcaṅgikavagga 
                           Paṭhamaagāravasuttavaṇṇanā 
          Tatiyassa paṭhame asabhāgavuttikoti asabhāgāya visabhāgāya   jīvitavuttiyā 
 samannāgato  Ābhisamācārikaṃ dhammanti uttamasamācārabhūtaṃ vattavasena paññattasīlaṃ  
 Sekhaṃ dhammanti sekhapaṇṇattisīlaṃ  Sīlānīti cattāri mahāsīlāni  Sammādiṭṭhinti 
 vipassanāsammādiṭṭhiṃ   sammāsamādhinti maggasamādhiñceva phalasamādhiñca  Imasmiṃ sutte 
 sīlādīni missakāni kathitāni  
                           Dutiyaagāravasuttavaṇṇanā 
          Dutiye sīlakkhandhanti sīlarāsiṃ  Sesadvayepi eseva nayo  Ime pana 
 tayopi khandhā missakāva kathitāti  
  Footnote    cha Ma  visadisāya 
  
  
 page   
                           Upakkilesasuttavaṇṇanā 
          Tatiye na ca pabhassaranti na ca pabhāvantaṃ  Pabhaṅgu cāti pabhijjana 
 sabhāvaṃ  Ayoti kāḷalohaṃ  Lohanti ṭhapetvā idha vuttāni cattāri avasesalohaṃ  
 Sajjhunti   rajataṃ  Cittassāti catubhūmikakusalacittassa  Tebhūmikassa tāva 
 upakkilesā honti    lokuttarassa kathaṃ hontīti  uppajjituṃ adānena    
 Yadaggena hi uppajjituṃ na denti  tadaggeneva te lokiyassapi lokuttarassapi 
 upakkilesā nāma honti  Pabhaṅgu cāti ārammaṇe cuṇṇavicuṇṇabhāvūpagamanena 
 bhijjanasabhāvaṃ  Sammā samādhiyati āsavānaṃ khayāyāti āsavānaṃ khayasaṅkhātaarahattassa atthāya 
 hetunā kāraṇena samādhiyati  Ettāvatā cittaṃ visodhetvā arahatte patiṭṭhitaṃ khīṇāsavaṃ 
 dasseti  Idānissa abhiññāpaṭivedhaṃ dassento yassa yassa cātiādimāha  Taṃ 
 uttānatthamevāti  
                             Dussīlasuttavaṇṇanā 
          Catutthe hatūpanisoti chinnūpanissayo   hatakāraṇo  Yathābhūtañāṇa 
 dassananti nāmarūpaparicchedañāṇaṃ ādiṃ katvā taruṇavipassanā  Nibbidāvirāgoti 
 nibbidā ca virāgo ca  Tattha nibbidā balavavipassanā  Virāgo maggo  Vimuttiñāṇa 
 dassananti phalavimutti ca paccavekkhaṇañāṇañca  
                            Anuggahitasuttavaṇṇanā 
          Pañcame sammādiṭṭhīti vipassanāsammādiṭṭhi  Cetovimuttiphalātiādīsu 
 cetovimuttīti maggaphalasamādhi  Paññāvimuttīti phalañāṇaṃ  Sīlānuggahitāti sīlena 
 anuggahitā anurakkhitā  Sutānuggahitāti bāhusaccena anuggahitā  Sākacchānug 
 gahitāti dhammasākacchāya anuggahitā  Samathānuggahitāti cittekaggatāya anuggahitā  
  Footnote    cha Ma  sajjhanti    cha Ma  hontu 
    cha Ma  appadānena    cha Ma  hataupanissayo 
  
  
 page   
      Imassa panatthassa āvibhāvanatthaṃ madhurambabījaṃ ropetvā samantā mariyādaṃ 
 bandhitvā kālānukālaṃ udakaṃ āsiñcitvā kālānukālaṃ mūlāni sodhetvā kālānukālaṃ 
 patitapāṇake hāretvā   kālānukālaṃ makkaṭakajālaṃ luñacitvā ambaṃ paṭijagganto 
 puriso dassetabbo  Tassa hi purimassa  madhurambabījaropanaṃ viya vipassanāsammādiṭṭhi 
 daṭṭhabbā  mariyādabandhanaṃ viya sīlena anuggaṇhaṇaṃ  udakāsecanaṃ viya sutena 
 anuggaṇhaṇaṃ  mūlaparisodhanaṃ sākacchāya anuggaṇhaṇaṃ  pāṇakaharaṇaṃ viya jhānavipassanānaṃ 
 pāripanthikasodhanavasena samathānuggaṇhaṇaṃ  makkaṭakajālaluñcanaṃ viya balavavipassanānuggaṇhaṇaṃ  
 evaṃ anuggahitassa rukkhassa khippameva vaḍḍhitvā phalappadānaṃ viya imehi sīlādīhi 
 anuggahitāya mūlāya sammādiṭṭhiyā khippameva maggavasena vaḍḍhitvā 
 cetovimuttiphalapaññāvimuttiphalappadānaṃ veditabbaṃ  
                           Vimuttāyatanasuttavaṇṇanā 
          Chaṭṭhe vimuttāyatanānīti vimuccanakāraṇāni  Yatthāti yesu vimuttāyatanesu  
 Satthā dhammaṃ desetīti catusaccadhammaṃ deseti  Atthapaṭisaṃvedinoti pāliatthaṃ 
 jānantassa  Dhammapaṭisaṃvedinoti pāliṃ jānantassa  Pāmujjanti taruṇapīti  Pītīti 
 tuṭṭhākārabhūtā balavapīti  Kāyoti nāmakāyo  Passambhatīti paṭippassambhati  Sukhaṃ 
 vedetīti sukhaṃ paṭilabhati  Cittaṃ samādhiyatīti arahattaphalasamādhinā samādhiyati  Ayaṃ hi taṃ 
 dhammaṃ suṇanto āgatāgataṭṭhāne jhānavipassanāmaggaphalāni jānāti  tassa evaṃ 
 jānato pīti uppajjati  So tassā pītiyā antarā osakkituṃ na dento upacāra 
 kammaṭṭhāniko hutvā vipassanaṃ vaḍḍhetvā arahattaṃ pāpuṇāti  Taṃ sandhāya vuttaṃ 
 cittaṃ samādhiyatīti  Sesesupi eseva nayo  Ayaṃ pana viseso  samādhinimittanti 
 aṭṭhatiṃsāya ārammaṇesu aññataro samādhiyeva samādhinimittaṃ  Suggahitaṃ hotītiādīsupi 
 ācariyasantike kammaṭṭhānaṃ uggaṇhantena suṭṭhu gahitaṃ hoti suṭṭhu manasikataṃ suṭṭhu 
  Footnote    Sī  haritvā 
  
  
 page   
 Upadhāritaṃ  Suppaṭividdhaṃ paññāyāti paññāya suṭṭhu paccakkhaṃ kataṃ  Tasmiṃ dhammeti 
 tasmiṃ kammaṭṭhānapālidhamme  Iti imasmiṃ sutte pañcapi vimuttāyatanāni arahattaṃ 
 pāpetvā kathitānīti  
                             Samādhisuttavaṇṇanā 
          Sattame appamāṇanti pamāṇakaradhammarahitaṃ lokuttaraṃ  Nipakā 
 patissatāti nepakkena ca satiyā ca samannāgatā hutvā  Pañca ñāṇānīti pañca 
 paccavekkhaṇañāṇāni  Paccattaññeva uppajjantīti attaniyeva uppajjanti  Ayaṃ 
 samādhi paccuppannasukho cevātiādīsu arahattaphalasamādhi adhippeto  Maggasamādhitipi 
 vadantiyeva  So hi appitappitakkhaṇe sukhattā paccuppannasukho  purimo purimo 
 pacchimassa pacchimassa samādhisukhassa paccayattā āyatiṃ sukhavipāko  kilesehi ārakattā 
 ariyo  kāmāmisavaṭṭāmisalokāmisānaṃ abhāvā nirāmiso  Buddhādīhi mahāpurisehi 
 sevitattā akāpurisasevito  Aṅgasantatāya ārammaṇasantatāya sabbakilesadaratha 
 santatāya ca santo  atappanīyaṭṭhena paṇīto  kilesapaṭippassaddhiyā laddhattā 
 kilesapaṭippassaddhibhāvaṃ vā laddhattā paṭippassaddhaladdho  Paṭippassaddhaṃ 
 paṭippassaddhīti hi idaṃ atthato ekaṃ   paṭippassaddhakilesena vā arahatā laddhattāpi 
 paṭippassaddhaladdho  ekodibhāvena adhigatattā ekodibhāvameva vā adhigatattā 
 ekodibhāvādhigato    Appaguṇasāsavasamādhi viya sasaṅkhārena sappayogena cittena 
 paccanīkadhamme niggayha kilese vāretvā anadhigatattā na sasaṅkhāraniggayha 
 vārippatto  Taṃ samādhiṃ samāpajjanto tato ca vuṭṭhahanto sativepullappattattā satova 
 samāpajjati  satova vuṭṭhahati  Yathāparicchinnakālavasena vā sato samāpajjati  sato vuṭṭhahati  
 Tasmā yadettha  ayaṃ samādhi paccuppannasukho ceva āyatiñca sukhavipākoti   evaṃ 
 paccavekkhamānassa paccattaṃyeva idaṃ paccayapaccavekkhaṇañāṇaṃ   uppajjati  taṃ ekaṃ 
 ñāṇaṃ  Eseva nayo sesesu  Evaṃ imāni pañca ñāṇāni paccattaṃyeva uppajjantīti  
  Footnote    cha Ma    vāritagato   cha Ma  sukhavipāko cāti   cha Ma  aparappaccayañāṇaṃ 
  
  
 page    
                            Pañcaṅgikasuttavaṇṇanā 
          Aṭṭhame ariyassāti vikkhambhanavasena pahīnakilesehi ārakā ṭhitassa  
 Bhāvanaṃ desessāmīti brūhanaṃ vaḍḍhanaṃ pakāsayissāmi  Imameva kāyanti imaṃ karajakāyaṃ  
 Abhisandetīti temeti senheti  sabbattha pavattapītisukhaṃ karoti  Parisandetīti 
 samantato sandeti  Paripūretīti vāyunā bhastaṃ viya pūreti  Parippharatīti samantato 
 phusati  Sabbāvato kāyassāti tassa bhikkhuno sabbakoṭṭhāsavato kāyassa kiñci 
 upādinnakasantatipatiṭṭhāne chavimaṃsalohitānugataṃ aṇumattampi ṭhānaṃ paṭhamajjhānasukhena 
 aphuṭṭhaṃ nāma na hoti  
      Dakkhoti cheko paṭibalo nhānīyacuṇṇāni kātuñceva yojetuñca sandetuñca  
 Kaṃsathāleti yena kenaci lohena katabhājane  Mattikābhājanaṃ pana thiraṃ na hoti  Sandentassa 
   bhijjati  Tasmā taṃ na dasseti  Paripphosakaṃ paripphosakanti siñcitvā 
 siñcitvā  Sanneyyāti vāmahatthena kaṃsathālaṃ gahetvā dakkhiṇahatthena pamāṇayuttaṃ 
 udakaṃ siñcitvā siñcitvā parimaddento piṇḍaṃ kareyya  Sinehānugatāti 
 udakasinehena anugatā  Sinehaparetāti udakasinehena pariggahitā    Santarabāhirāti 
 saddhiṃ antopadesena ceva bahippadesena ca  sabbatthakameva udakasinehena phuṭṭhāti attho  
 Na ca paggharatīti   na bindu bindu udakaṃ paggharati  sakkā hoti hatthenapi 
 dvīhipi aṅgulīhi gahetuṃ ovaṭṭikāyapi kātunti attho  
        Dutiyajjhānasukhaupamāyaṃ ubbhitodakoti ubbhinnaudako  na heṭṭhā 
 ubbhijjitvā uggacchanaudako  antoyeva pana uppajjanaudakoti attho  Āyamukhanti 
 āgamanamaggo  Devoti megho  Kālena kālanti kāle kāle  anvaḍḍhamāsaṃ vā anudasāhaṃ 
 vāti attho  Dhāranti vuṭṭhiṃ  Nānuppaveccheyyāti na paveseyya  na vasseyyāti 
 attho  Sītā vāridhārā ubbhijjitvāti sītā vāridhārā taṃ rahadaṃ pūrayamānā 
  Footnote    cha Ma  sannentassa   ka  parigatā   cha Ma  na ca pagghariṇīti 
  
  
 page    
     Ubbhijjitvā  Heṭṭhā uggacchanaudakaṃ hi uggantvā bhijjantaṃ udakaṃ 
 khobheti  catūhi disāhi pavisanaudakaṃ purāṇapaṇṇatiṇakaṭṭhadaṇḍakādīhi udakaṃ khobheti  
 Vuṭṭhiudakaṃ dhārānipātapubbuḷakehi udakaṃva khobheti  sannisinnameva pana hutvā 
 iddhinimmitamiva uppajjamānaṃ udakaṃ imaṃ padesaṃ pharati  imaṃ na pharatīti natthi  Tena 
 aphuṭṭhokāso nāma na hoti  Tattha rahado viya karajakāyo  udakaṃ viya dutiyajjhānasukhaṃ  sesaṃ 
 purimanayeneva veditabbaṃ  
     Tatiyajjhānasukhaupamāyaṃ uppalāni ettha santīti uppalinī  Sesapadadvayepi eseva 
 nayo  Ettha ca setarattanīlesu yaṅkiñci uppalameva  ūnakasatapattaṃ puṇḍarīkaṃ  satapattaṃ 
 padumaṃ  Pattaniyamaṃ vā vināpi setaṃ padumaṃ  rattaṃ puṇḍarīkanti ayamettha vinicchayo  
 Udakānuggatānīti udakato na uggatāni  Antonimuggaposīnīti udakatalassa anto 
 nimuggāniyeva hutvā posanti   vaḍḍhantīti attho  Sesaṃ purimanayeneva veditabbaṃ  
     Catutthajjhānasukhaupamāyaṃ parisuddhena cetasā pariyodātenāti ettha 
 nirūpakkilesaṭṭhena parisuddhaṃ  pabhassaraṭṭhena pariyodātaṃ veditabbaṃ  Odātena 
 vatthenāti idaṃ utupharaṇatthaṃ vuttaṃ  Kiliṭṭhavatthena hi utupharaṇaṃ na hoti  taṃkhaṇaṃ 
 dhotaparisuddhena utupharaṇaṃ balavaṃ hoti  Imissā hi upamāya vatthaṃ viya karajakāyo  
 utupharaṇaṃ viya catutthajjhānasukhaṃ  Tasmā yathā sunhātassa purisassa parisuddhaṃ vatthaṃ 
 sasīsaṃ pārupitvā nisinnassa sarīrato utu sabbameva vatthaṃ pharati  na koci vatthassa 
 apphaṭṭhokāso hoti  evaṃ catutthajjhānasukhena bhikkhuno karajakāyassa na koci okāso 
 apphuṭṭho hotīti evamettha attho daṭṭhabbo  Catutthajjhānacittameva vā vatthaṃ viya  
 taṃsamuṭṭhānarūpaṃ utupharaṇaṃ viya  Yathā hi katthaci katthaci odātavatthe kāyaṃ aphusantepi 
 taṃsamuṭṭhānena utunā sabbatthakameva kāyo phuṭṭho hoti  evaṃ catutthajjhānasamuṭṭhāpitena 
 sukhumarūpena   sabbatthakameva bhikkhuno kāyo phuṭṭho hotīti  evamettha attho 
 daṭṭhabbo  
  Footnote    Sī  pusanti    Ma  sukhumasukhena 
  
  
 page    
     Paccavekkhaṇanimittanti paccavekkhaṇañāṇameva  Suggahitaṃ hotīti yathā tena 
 jhānavipassanāmaggā suṭṭhu gahitā honti  Evaṃ paccavekkhaṇanimittaṃ aparāparena 
 paccavekkhaṇanimitteneva suṭṭhu gahitaṃ hoti  Añño vā aññanti añño eko 
 aññaṃ ekaṃ  attanoyeva hi attā na pākaṭo hoti  Ṭhito vā nisinnanti 
 ṭhitakassāpi nisinno pākaṭo hoti  tenevaṃ vuttaṃ  Sesesupi eseva nayo  
 Udakamaṇikoti samekhalā udakacāṭi  Samatittikoti samabharito  Kākapeyyāti mukhavaṭṭiyaṃ 
 nisīditvā kākena gīvaṃ anāmetvāva pātabbo  
     Subhūmiyanti samabhūmiyaṃ  subhūme sukkhette vihatakhāṇuke bījāni patiṭṭhāpeyyāti 
   ettha pana maṇḍabhūmi subhūmīti āgatā  Cātummahāpatheti dvinnaṃ mahāmaggānaṃ 
 vinivijjhitvā gataṭṭhāne  Ājaññarathoti vinītaassaratho  Odhastapatodoti yathā rathaṃ 
 abhiruhitvā ṭhitena sakkā hoti gaṇhituṃ  evaṃ ālambanaṃ nissāya tiriyato ṭhapitapatodo  
 Yoggācariyoti assācariyo  Sveva assadamme sāretīti assadammasārathi  Yenicchakanti 
 yena yena maggena icchati  Yadicchakanti yaṃ yaṃ gatiṃ icchati  Sāreyyāti ujukaṃ 
 purato peseyya  Paccāsāreyyāti paṭinivatteyya  
     Evaṃ heṭṭhā pañcahi aṅgehi samāpattiparikammaṃ kathetvā imāhi tīhi 
 upamāhi paguṇasamāpattiyā ānisaṃsaṃ dassetvā idāni khīṇāsavassa abhiññāpaṭipāṭiṃ 
 dassetuṃ so sace ākaṅkhatītiādimāha  Taṃ uttānatthamevāti  
                             Caṅkamasuttavaṇṇanā 
          Navame addhānakkhamo hotīti dūraṃ addhānaṃ maggaṃ gacchanto khamati  
 adhivāsetuṃ sakkoti  Padhānakkhamoti viriyakkhamo    Caṅkamādhigato samādhīti caṅkamaṃ 
 adhiṭṭhahantena adhigato aṭṭhannaṃ samāpattīnaṃ aññatarasamādhi  Ciraṭṭhitiko hotīti 
 ciraṃ tiṭṭhati  Ṭhitakena gahitanimittañhi nisinnassa nassati  nisinnena gahitanimittaṃ 
  Footnote    dī Ma           yaññakathā    Sī  padhānavīriyakkhamo 
  
  
 page    
 Nipannassa  Caṅkamaṃ adhiṭṭhahantena calitārammaṇe  Gahitanimittaṃ pana ṭhitassapi 
 nisinnassapi nipannassapi na nassatīti  
                             Nāgitasuttavaṇṇanā 
          Dasame uddhaṃ uggatattā ucco  rāsibhāvena ca mahā saddo etesanti 
 uccāsaddamahāsaddā  Tesu hi uggatuggatesu khattiyamahāsālabrāhmaṇamahāsālādīsu 
 mahāsakkāraṃ gahetvā āgatesu asukassa okāsaṃ detha  asukassa okāsaṃ dethāti 
 vutte mayaṃ paṭhamataraṃ āgatā  mayaṃ paṭhamataraṃ āgatā  natthi okāsoti evaṃ 
 aññamaññaṃ kathentānaṃ saddo ucco ceva mahā ca ahosi  Kevaṭṭā maññe 
 macchavilopeti kevaṭṭā viya macchavilope  Tesañhi macchapacchiṃ gahetvā āgatānaṃ 
 vikkiṇanaṭṭhāne mayhaṃ detha  mayhaṃ dethāti vadato mahājanassa evarūpo saddo 
 hoti  Mīḷhasukhanti asucisukhaṃ  Middhasukhanti niddāsukhaṃ  Lābhasakkārasilokasukhanti 
 lābhasakkārañceva vaṇṇabhaṇanañca nissāya uppannasukhaṃ  
      Tanninnāva gamissantīti taṃ tadeva bhagavato gataṭṭhānaṃ gamissanti 
 anubandhissantiyevāti vuttaṃ hoti  Tathā hi bhante bhagavato sīlapaññāṇananti 
 yasmā tathāvidhaṃ tumhākaṃ sīlañca ñāṇañcāti attho  Mā ca mayā yasoti mayā 
 saddhiṃ yasopi mā samāgacchatu  Piyānanti piyajanānaṃ  Eso tassa nissandoti 
 esā piyabhāvassa nipphatti  Asubhanimittānuyoganti asubhakammaṭṭhānānuyogaṃ  
 Asubhanimitteti rāgaṭṭhāniye iṭṭhārammaṇe  Eso tassa nissandoti eso tassa 
 asubhanimittānuyogassa nipphatti  Evamimasmiṃ sutte imesu pañcasu ṭhānesu 
 vipassanāva kathitāti  
                         Pañcaṅgikavaggo tatiyo  
                            
  
  
 page    
                                Sumanavagga 
                             Sumanasuttavaṇṇanā 
          Catutthassa paṭhame sumanā rājakumārīti mahāsakkāraṃ katvā paṭṭhanaṃ 
 paṭṭhapetvā evaṃladdhanāmā rājakaññā  Vipassisammāsambuddhakālasmiṃ hi nāgaresu 
 yuddhampi katvā satthāraṃ amhākaṃ gaṇhissāmāti senāpatiṃ nissāya buddhappamukhaṃ 
 saṃghaṃ labhitvā paṭipāṭiyā puññāni kātuṃ āraddhesu sabbapaṭhamadivase   senāpatissa 
 vāro ahosi  Tasmiṃ divase senāpati mahādānaṃ sajjetvā ajja yathā añño 
 koci ekaṃ bhikkhaṃpi   na deti  evaṃ rakkhathāti samantā purise ṭhapesi    Taṃdivasaṃ 
 seṭṭhibhariyā rodamānā pañcahi kumārikāsatehi saddhiṃ kīḷitvā āgataṃ dhītaraṃ āha 
 sace amma tava pitā jīveyya  ajjāhaṃ paṭhamaṃ dasabalaṃ bhojeyyanti  Sā taṃ 
 āha amma mā cintayi  ahaṃ tathā karissāmi  yathā buddhappamukho saṃgho amhākaṃ 
 paṭhamaṃ bhikkhaṃ bhuñjissatīti  Tato satasahassagghanikāya suvaṇṇapātiyā nirūdakapāyāsaṃ 
 pūretvā sappimadhusakkharādīhi abhisaṅkharitvā aññissā pātiyā paṭikujjitvā taṃ 
 sumanamālāguḷehi parikkhipitvā mālāguḷasadisaṃ katvā bhagavato gāmaṃ pavisanavelāya 
 sayameva ukkhipitvā dāsīgaṇaparivutā gharā nikkhami  
     Antarāmagge senāpatiupaṭṭhākā amma mā ito āgamāti vadanti  
 Mahāpuññā nāma manāpakathā honti  na ca tesaṃ punappunaṃ bhaṇantānaṃ kathā 
 paṭikkhipituṃ sakkā hoti  Sā cūḷapitā mahāpitā mātula kissa tumhe gantuṃ 
 na dethāti āha  Senāpatinā aññassa kassaci khādanīyaṃ bhojanīyaṃ mā dethāti 
 ṭhapitamha ammāti   kiṃ pana mama hatthe khādanīyaṃ bhojanīyaṃ passathāti  Mālāguḷaṃ 
 passāmāti  Kiṃ tumhākaṃ senāpati mālāpūjampi kātuṃ na detīti  Deti ammāti  
 Tenahi apethāti bhagavantaṃ upasaṅkamitvā mālāguḷaṃ gaṇhatha bhagavāti āha  
  Footnote    cha Ma  sabbapaṭhamadivaso    Sī  ekabhikkhumpi    cha Ma  ṭhapeti 
  
  
 page    
 Bhagavā ekaṃ senāpatissa upaṭṭhākaṃ oloketvā mālāguḷaṃ gaṇhāpesi  Sā 
 bhagavantaṃ vanditvā bhavābhavābhinibbattiyaṃ   me sati paritassanajīvitaṃ nāma mā 
 hotu  ayaṃ sumanamālā viya nibbattanibbattaṭṭhāne piyāva homi  nāmena ca 
 sumanāyevāti paṭṭhanamakāsi    satthārā sukhinī hohīti vuttā vanditvā 
 padakkhiṇaṃ katvā pakkāmi  
      Bhagavāpi senāpatissa gehaṃ gantvā paññattāsane nisīdi  Senāpati yāguṃ 
 gahetvā upagacchi  satthā hatthena pattaṃ pidahi  Nisinno bhante bhikkhusaṃghoti  
 Atthi no eko antarāmagge piṇḍapāto laddhoti  Mālaṃ apanetvā piṇḍapātaṃ 
 addasa  Cūḷupaṭṭhāko āha sāmi mālāti maṃ vatvā mātugāmo vañcesīti  
 Pāyāso bhagavantaṃ ādiṃ katvā sabbabhikkhūnaṃ pahosi  Senāpati attano deyyadhammaṃ 
 adāsi  Satthā bhattakiccaṃ katvā maṅgalaṃ vatvā pakkāmi  Senāpati kā nāma 
 sā piṇḍapātaṃ adāsīti pucchi  Seṭṭhidhītā sāmīti  Sappaññā itthī  evarūpāya 
 ghare vasantiyā na purisassa saggasampatti nāma dullabhāti taṃ ānetvā 
 jeṭṭhakaṭṭhāne ṭhapesi  
      Sāpi mātugehe   ca senāpatigehe ca dhanaṃ gahetvā yāvatāyukaṃ tathāgatassa 
 dānaṃ datvā puññāni katvā tato cutā kāmāvacaradevaloke nibbatti  
 Nibbattakkhaṇeyevassā   jānuppamāṇena odhinā sakaladevalokaṃ pūrayamānaṃ   
 sumanavassaṃ vassi  Devatā ayaṃ attanāva attano nāmaṃ gahetvā āgatāti  sumanā 
 devadhītātvevassā nāmaṃ akaṃsu  Sā ekūnanavutikappe   devesu ca manussesu ca 
 saṃsarantī nibbattanibbattaṭṭhāne avijahitasumanavassā sumanā sumanātveva nāmā 
 ahosi  Imasmiṃ pana kāle kosalarañño aggamahesiyā kucchimhi paṭisandhiṃ gaṇhi  
 Tāpi pañcasatā kumārikā taṃdivasaṃyeva tasmiṃ tasmiṃ kule paṭisandhiṃ gahetvā 
 ekadivaseyeva sabbā mātukucchito nikkhamiṃsu  Taṃkhaṇaññeva jānuppamāṇena odhinā 
  Footnote    Sī  bhagavā bhavābhinibbattiyaṃ    cha Ma  patthanaṃ katvā 
    cha Ma  sāpi pitugehe    cha Ma  nibbattakkhaṇeyeva 
    cha Ma  paripūrayamānaṃ    cha Ma  ekanavutikappe 
  
  
 page    
 Sumanavassaṃ vassi  Taṃ disvā rājā pubbe katābhinīhārā esā bhavissatīti 
 tuṭṭhamānaso hutvā dhītā me attanāva attano nāmaṃ gahetvā āgatāti 
 sumanātvevassā nāmaṃ katvā mayhaṃ dhītā na ekikāva nibbattissatīti nagaraṃ 
 vicināpento pañca dārikāsatāni jātānīti sutvā sabbā attanāva posāpesi  
 Māse māse sampatte ānetvā mama dhītu dassethāti āha  Evamesā mahāsakkāraṃ 
 katvā paṭṭhanaṃ vavaṭṭhapetvā evaṃladdhanāmāti veditabbā  
      Tassā sattavassikakāle anāthapiṇḍikena vihāraṃ niṭṭhāpetvā tathāgatassa 
 dūte pesite satthā bhikkhusaṃghaparivāro sāvatthiṃ agamāsi  Anāthapiṇḍiko gantvā 
 rājānaṃ evamāha mahārāja satthu idhāgamanaṃ amhākampi maṅgalaṃ tumhākampi 
 maṅgalameva  sumanaṃ rājakumāriṃ pañcahi dārikāsatehi saddhiṃ puṇṇaghaṭe ca 
 gandhamālādīni ca gāhāpetvā dasabalassa paccuggamanaṃ pesethāti  Rājā sādhu 
 mahāseṭṭhīti tathā akāsi  Sāpi raññā vuttanayeneva gantvā satthāraṃ vanditvā 
 gandhamālādīhi pūjetvā ekamantaṃ aṭṭhāsi  Satthā tassā dhammaṃ desesi  Sā 
 pañcahi kumārikāsatehi saddhiṃ sotāpattiphale patiṭṭhāsi  Aññānipi pañca dārikāsatāni 
 pañca mātugāmasatāni ca pañca upāsakasatāni ca tasmiṃyeva khaṇe sotāpattiphalaṃ 
 pāpuṇiṃsu  Evaṃ tasmiṃ divase antarāmaggeyeva dve sotāpannasahassāni jātāni  
      Yena bhagavā tenupasaṅkamīti kasmā upasaṅkamīti  pañhaṃ pucchitukāmatāya  
 Kassapasammāsambuddhakāle kira sahāyakā dve bhikkhū ahesuṃ  Tesu eko sāraṇīyadhammaṃ 
 pūreti  eko  bhattaggavattaṃ  Sāraṇīyadhammapūrako itaramāha āvuso adinnaphalaṃ nāma 
 natthi  attanā laddhaṃ paresaṃ datvā bhuñjituṃ vaṭṭatīti  Itaro pana āha āvuso 
 tvaṃ na jānāsi  deyyadhammaṃ nāma vinipātetuṃ  na vaṭṭati  attano yāpanamattameva 
 gaṇhantena bhattagge vattaṃ pūretuṃ vaṭṭatīti  Tīsu ekopi ekaṃ attano ovāde 
 otāretuṃ nāsakkhi dvepi attano paṭipattiṃ pūretvā tato cutā kāmāvacaradevaloke 
 nibbattiṃsu  Tattha sāraṇīyadhammapūrako itaraṃ pañcahi dhammehi adhigaṇhi  
  
  
 page    
      Evaṃ te devesu ca manussesu ca saṃsarantā ekaṃ buddhantaraṃ khepetvā 
 imasmiṃ kāle sāvatthiyaṃ nibbattiṃsu  Sāraṇīyadhammapūrako kosalarañño aggamahesiyā 
 kucchismiṃ paṭisandhiṃ gaṇhi  itaro tassāyeva upaṭṭhākaitthiyā kucchismiṃ paṭisandhiṃ 
 gaṇhi  Te dvepi janā ekadivaseneva jāyiṃsu  Te nāmaggahaṇadivase nhāpetvā 
 sirigabbhe nipajjāpetvā dvinnaṃpi mātaro bahi sakkāraṃ saṃvidahiṃsu  Tesu 
 sāraṇīyadhammapūrako akkhīni ummiletvā mahantaṃ setacchattaṃ supaññattasirisayanaṃ 
 alaṅkatapaṭiyattañca nivesanaṃ disvā ekasmiṃ rājakule nibbattosmīti aññāsi  So 
 kiṃ nu kho kammaṃ katvā idha nibbattosmīti āvajjento sāraṇīyadhamma 
 nissandenāti ñatvā sahāyo me kuhiṃ nu kho nibbattoti āvajjento 
 nīcasayane nipannaṃ disvā  ayaṃ bhattaggavattaṃ pūremīti mama vacanaṃ na gaṇhi  
 imasmiṃ idāni taṃ ṭhāne   niggaṇhituṃ vaṭṭatīti samma mama vacanaṃ na akāsīti 
 āha  Atha kiṃ jātanti  Passa mayhaṃ sampattiṃ  setacchattassa heṭṭhā sirisayane 
 nipannosmi  tvaṃ nīcamañce thaddhaattharaṇamatthake   nipannosīti  Kiṃ pana tvaṃ 
 etaṃ nissāya mānaṃ karosi  nanu veḷusalākāhi katvā pilotikāya paliveṭhitaṃ 
 sabbametaṃ paṭhavīdhātumattamevāti  
      Sumanā tesaṃ kathaṃ sutvā mama bhātikānaṃ santike koci natthīti tesaṃ 
 samīpaṃ gacchantī dvāraṃ nissāya ṭhitā  dhātūti vacanaṃ sutvā idaṃ dhātūti vacanaṃ 
 bahiddhā natthi  mama bhātikā samaṇadevaputtā bhavissantīti cintetvā sacāhaṃ 
 ime evaṃ kathentīti mātāpitūnaṃ kathessāmi  amanussā eteti nīharāpessanti  
 Imaṃ kāraṇaṃ aññassa akathetvā kaṅkhāchedakaṃ purisaheraññikaṃ mama pitaraṃ 
 mahāgotamabuddhaṃ dasabalaṃyeva pucchissāmīti bhuttapātarāsā rājānaṃ upasaṅkamitvā 
 dasabalassa upaṭṭhānaṃ gamissāmīti āha  Rājā pañca rathasatāni yojāpesi  
 Jambūdīpatalasmiṃ hi tissova kumāriyo pitūnaṃ santike   pañca rathasatāni labhiṃsu  
  Footnote    Sī  imasmiṃ dāni niggaṇhanaṭṭhāne   cha Ma  thaddhaattharaṇamatte   Ma  santike tāni  
  cha  santikā 
  
  
 page    
 Bimbisārarañño dhītā cundī rājakaññā  dhanañjayaseṭṭhissa dhītā visākhā  ayaṃ 
 sumanā rājakaññāti  Sā gandhamālaṃ ādāya rathe ṭhitā pañcarathasataparivārā 
 imaṃ pañhaṃ pucchissāmīti yena bhagavā tenupasaṅkamīti    
      Idhassūti idha bhaveyyuṃ  Eko dāyakoti eko attanā laddhalābhato parassa 
 datvā paribhuñjanako sāraṇīyadhammapūrako  Eko adāyakoti eko attanā laddhaṃ 
 parassa adatvā paribhuñjanako bhattaggavattapūrako  Devabhūtānaṃ pana nesanti   
 devabhūtānaṃ etesaṃ  Adhigaṇhātīti abhibhavitvā gaṇhāti ajjhottharati atiseti  
 Adhipateyyanāti   jeṭṭhakakāraṇena  Imehi pañcahi ṭhānehīti sesadeve sakko 
 devarājā viya imehi pañcahi kāraṇehi adhigaṇhāti  Mānusakenātiādīsu āyunā 
 mahākassapatthero viya bakkulatthero   viya ānandatthero viya ca  vaṇṇena 
 mahāgatimbaabhayatthero viya bhaṇḍāgāriko amacco viya ca  sukhena raṭṭhapālakulaputto 
 viya soṇaseṭṭhiputto viya yasadārako viya ca  yasena dhammāsoko viya  tathā 
 ādhipaccenāti imehi pañcahi kāraṇehi atireko jeṭṭhako hoti  
      Yācitova bahulanti bakkulattherasīvalittheraānandattherādayo viya yācitova 
 bahulaṃ cīvarādīni paribhuñjatīti imehi kāraṇehi atireko hoti jeṭṭhako  Yadidaṃ 
 vimuttiyā vimuttanti   yaṃ ekassa vimuttiyā saddhiṃ itarassa vimuttiṃ ārabbha 
 nānākaraṇaṃ vattabbaṃ bhaveyya  taṃ na vadāmīti attho  Sattavassikadārako vā 
 hi vimuttiṃ paṭivijjhatu vassasatikatthero vā bhikkhu vā bhikakhunī vā upāsako 
 vā upāsikā vā devo vā māro vā brahmā vā  paṭividdhalokuttaramagge 
 nānattaṃ nāma natthi  Alamevāti yuttameva  Yatra hi nāmāti yāni nāma  
      Gacchaṃ ākāsadhātuyāti ākāsena gacchanato  Saddhoti ratanattayaguṇānaṃ 
 saddhātā  Thanayanti gacchanto  Vijjumālīti mālāsadisāya meghamukhe carantiyā 
  Footnote    cha Ma  tenupasaṅkami     Sī  devabhūtānaṃ panesanti    cha Ma  ādhipateyyenāti 
    cha Ma  bākulatthero    cha Ma  vimuttinti 
  
  
 page    
 Vijjulatāya samannāgato  Satakkathūti satakūṭo  ito cito ca uṭṭhatena 
 valāhakakūṭasatena samannāgatoti attho  Dassanasampannoti sotāpanno  Bhogaparibyūḷhoti 
 udakoghena viya dānavasena dīyamānehi bhogehi paribyūḷho  devalokasampāpitoti 
 attho  Peccāti paraloke  Sagge pamodatīti   yasmiṃ sagge uppajjati  tattheva 
 modati pamodatīti  
                             Cundīsuttavaṇṇanā 
           Dutiye pañcahi rathasatehīti bhuttapātarāsā pitu santikaṃ pesetvā 
 pañca rathasatāni yojāpetvā tehi parivutāti attho  Upasaṅkamīti bhātarā 
 saddhiṃ pavattitapañhāsākacchaṃ pucchissāmīti gandhamālācuṇṇādīni ādāya upasaṅkami  
 Yadeva so hotīti yadāeva so hoti  Athavā yoeva so hoti  Ariyakantāni 
 sīlānīti maggaphalasampayuttāni sīlāni  Tāni hi ariyānaṃ kantāni hontīti  
 bhavantarepi na pariccajanti    Sesaṃ catukkanipāte aggappasādasutte   vuttanayeneva 
 veditabbaṃ  
                             Uggahasuttavaṇṇanā 
           Tatiye bhaddiyeti bhaddiyanagare  Jātiyāvaneti sayaṃ jāte aropite   
 himavantena saddhiṃ ekābaddhe vanasaṇḍe  taṃ nagaraṃ upanissāya tasmiṃ vane viharatīti 
 attho  Attacatutthoti attanā catuttho  Kasmā panesa bhagavantaṃ attacatutthaṃyeva 
 nimantesi  gehe kirassa mahantaṃ maṅgalaṃ  tattha mahantena saṃvidhānena   bahū 
 manussā sannipatissanti  Te bhikkhusaṃghaṃ parivisantena dussaṅgahā bhavissantīti 
 attacatutthaṃyeva nimantesi  Apicassa evaṃpi ahosi daharakumārikāyo mahābhikkhusaṃgha 
 majjhe satthari ovadante olokayamānā   ovādaṃ  gahetuṃ na sakkuṇeyyunti  
  Footnote    Sī  sagge ca modatīti    Sī  apariccajiyāni 
    aṅ  catukka         aggappasādasutta    Sī  aropime 
    Sī  saṃvidhānena bhavitabbaṃ  Ma  parivārena    cha Ma  olīnamanā 
  
  
 page    
 Imināpi kāraṇena attacatutthameva nimantesi  Ovadatu tāsaṃ bhanteti bhante 
 bhagavā etāsaṃ ovadatu  etā ovadatūti attho  Upayogatthasmiñhi etaṃ sāmivacanaṃ  
 Yantāsanti yaṃ ovādānusāsanaṃ etāsaṃ  Evañca pana vatvā so seṭṭhī imā 
 mama santike ovādaṃ gaṇhamānā harāyeyyunti bhagavantaṃ vanditvā pakkāmi  
      Bhattūti sāmikassa  Anukampaṃ upādāyāti anuddayaṃ paṭicca  Pubbuṭṭhāyiniyoti 
 sabbapaṭhamaṃ upaṭṭhānasīlā  Pacchānipātiniyoti sabbapacchā nipajjanasīlā  Itthiyā 
 hi paṭhamataraṃ bhuñjitvā sayanaṃ abhiruyha   nipajjituṃ na vaṭṭati  sabbe pana 
 gehaparijane bhojetvā upakaraṇabhaṇḍaṃ saṃvidhāya gorūpādīni āgatānāgatāni ñatvā 
 sve kattabbaṃ kammaṃ vicāretvā kuñcikāmuddikaṃ hatthe katvā sace bhojanaṃ atthi  
 bhuñjitvā  no ce atthi  aññaṃ pacāpetvā sabbe santappetvā   pacchā nipajjituṃ 
 vaṭṭati  Nipannāyapi yāva suriyuggamanā niddāyituṃ na vaṭṭati  sabbapaṭhamaṃ pana 
 uṭṭhāya dāsakammakare pakkosāpetvā idañcidañca kammaṃ karothāti  kammantaṃ 
 vicāretvā dhenuyo duhāpetvā sabbaṃ gehe kattabbakiccaṃ attano paccakkhaṃyeva 
 kātuṃ vaṭṭati  Etamatthaṃ sandhāya pubbuṭṭhāyiniyo pacchānipātiniyoti āha  
 Kiṃkārapaṭissāviniyoti kiṃ karoma  kiṃ karomāti mukhaṃ oloketvā vicaraṇasīlā  
 Manāpacāriṇiyoti manāpaṃyeva kiriyaṃ karaṇasīlā  Piyavādiniyoti piyameva vacanaṃ 
 vādanasīlā    Pūjessāmāti catupaccayapūjāya pūjayissāma    
      Abbhāgateti attano santikaṃ āgate  Āsanodakena paṭipūjessāmāti āsanena 
 ca pādadhovanaudakena ca pūjayissāma  Ettha ca mātāpitūnaṃ devasikaṃ sakkāro 
 kātabbo  Samaṇabrāhmaṇānaṃ pana abbhāgatānaṃ āsanaṃ datvā pādadhovanañca 
 dātabbaṃ  sakkāro ca kātabbo  
      Uṇṇāti eḷakalomā  Tattha dakkhā bhavissāmāti eḷakalomānaṃ 
  Footnote    cha Ma  āruyha               ka   saṅkappetvā 
    Sī  piyameva kathanasīlā           ka  pūjissāma 
  
  
 page    
 Vijaṭanadhovanarajanaveṇikaraṇādīsu kappāsassa ca vaṭṭanapisanaphoṭanakantanādīsu   chekā 
 bhavissāma  Tatrupāyāyāti tasmiṃ uṇṇākappāsasaṃvidhāne upāyabhūtāya imasmiṃ kāle 
 idaṃ nāma kātuṃ vaṭṭatīti evaṃ pavattāya vīmaṃsāya samannāgatā  Alaṃ kātuṃ 
 alaṃ saṃvidhātunti attanā kātuṃpi parehi kārāpetuṃpi yuttā   ceva samatthā ca 
 bhavissāmāti attho  
      Katañca katato jānissāma  akatañca akatatoti sakalaṃ divasaṃ idaṃ nāma 
 kammaṃ katvā āgatānaṃ  upaḍḍhadivasaṃ idaṃ nāma kammaṃ katvā āgatānaṃ  nikkammānaṃ 
 gehe nisinnānaṃ idaṃ nāma dātuṃ evañca kātuṃ vaṭṭatīti evaṃ jānissāma  
 Gilānakānañca balābalanti sace hi gilānakāle tesaṃ bhesajjabhojanādīni datvā 
 rogaṃ phāsuṃ na karonti  ime arogakāle amhe yaṃ icchanti  taṃ karonti    
 Gilānakāle atthibhāvaṃpi no na jānantīti virattarūpā pacchā kiccāni na karonti  
 dukkaṭāni vā karonti  Tasmā nesaṃ balābalaṃ ñatvā dātabbañca kattabbañca 
 jānissāmāti evaṃ tumhehi sikkhitabbanti dasseti  Khādanīyaṃ bhojanīyaṃ cassāti 
 khādanīyañca bhojanīyañca assa antojanassa  Paccayaṃsenāti   paṭilabhitabbena aṃsena  
 attano attano laddhabbakoṭṭhāsānurūpenāti attho  Saṃvibhajissāmāti dassāma  
 Sampādessāmāti sampādayissāma  
      Adhuttīti purisadhuttasurādhuttatāvasena adhuttiyo  Athenīti atheniyo acoriyo  
 Asoṇḍīti surāsoṇḍatādivasena asoṇḍiyo  
      Evaṃ suttantaṃ niṭṭhapetvā idāni gāthāhi kūṭaṃ gaṇhanto yo naṃ bharati 
 sabbadātiādimāha  Tattha bharatīti posati paṭijaggati  Sabbakāmaharanti sabbakāmadadaṃ  
 Sotthīti su itthī  Evaṃ vattatīti ettakaṃ vattaṃ pūretvā vattati  Manāpā nāma 
 te devāti nimmānaratī devā  Te hi icchiticchitaṃ rūpaṃ māpetvā abhiramaṇato 
 nimmānaratīti ca manāpāti ca vuccantīti  
  Footnote    Sī  vaṭṭanapiñchana       ka  yuttameva    cha Ma  kārenti   cha Ma  paccaṃsenāti 
  
  
 page    
                           Sīhasenāpatisuttavaṇṇanā 
           Catutthe sandiṭṭhikanti sāmaṃ passitabbakaṃ  Dāyakoti dānasūro na 
 so   saddhāmattakeneva tiṭṭhati  pariccajituṃpi sakkotīti attho  Dānapatīti yaṃ dānaṃ 
 deti  tassa pati hutvā deti  na dāso  na sahāyo  Yo hi attanā madhuraṃ 
 bhuñjati  paresaṃ amadhuraṃ deti  so dānasaṅkhātassa deyyadhammassa dāso hutvā 
 deti  Yo yaṃ attanā bhuñjati  tadeva deti  so sahāyo hutvā deti  Yo 
 pana attanā yena kenaci yāpeti  paresaṃ madhuraṃ deti  so pati jeṭṭhako sāmī 
 hutvā deti  Tādisaṃ sandhāya vuttaṃ dānapatīti  
      Amaṅkubhūtoti na nittejabhūto  Visāradoti ñāṇasomanassappatto  Sahabyagatāti   
 sahabhāvaṃ ekībhāvaṃ gatā  Katāvakāsāti   yena kammena tattha avakāso   hoti  tassa 
 katattā katāvakāsā    Taṃ pana yasmā kusalameva hoti  tasmā katakusalāti vuttaṃ  
 Modareti modanti pamodanti  Asitassāti anissitassa tathāgatassa  Tādinoti 
 tādilakkhaṇappattassa  
                           Dānānisaṃsasuttavaṇṇanā 
           Pañcame gihidhammā anapagato   hotīti akhaṇḍapañcasīlo hoti  Sataṃ 
 dhammaṃ anukkamanti sappurisānaṃ mahāpurisānaṃ dhammaṃ anukkamanto  Santo naṃ 
 bhajantīti sappurisā buddhapaccekabuddhatathāgatasāvakā etaṃ bhajanti  
                            Kāladānasuttavaṇṇanā 
           Chaṭṭhe kāladānānīti yuttadānāni  pattadānāni anucchavikadānānīti 
 attho  Navasassānīti aggasassāni  Navaphalānīti ārāmato paṭhamuppannāni 
  Footnote    ka  na sāhu dānanti    Ma  sahabyatāti  cha  sahabyataṃ gatāti   Sī  katāvāsāti 
    Sī  āvāso    Sī  katākāsā    Sī  gihidhammā anapeto 
  
  
 page    
 Aggaphalāni  Paṭhamaṃ sīlavantesu patiṭṭhāpetīti paṭhamaṃ sīlavantānaṃ datvā pacchā attanā 
 paribhuñjati  Vadaññūti bhāsitaññū  Kālena dinnanti yuttappattakālena   dinnaṃ  
 Anumodantīti ekamante ṭhitā anumodanti  Veyyāvaccanti kāyena veyyāvaṭikakammaṃ 
 karonti  Appaṭivānacittoti anukkaṇṭhitacitto  Yattha dinnaṃ mahapphalanti yasmiṃ 
 ṭhāne dinnaṃ mahapphalaṃ hoti  tattha dadeyya  
                             Bhojanasuttavaṇṇanā 
           Sattame āyuṃ detīti āyudānaṃ  Vaṇṇanti sarīravaṇṇaṃ  Sukhanti 
 kāyikacetasikasukhaṃ  Balanti sarīrathāmaṃ  Paṭibhāṇanti yuttamuttapaṭibhāṇaṃ  
                             Saddasuttavaṇṇanā 
            Aṭṭhame anukampantīti anuggaṇhanti  Khandhimāva mahādumoti 
 khandhasampanno mahārukkho viya  Manorame āyataneti ramaṇīye samosaraṇaṭṭhāne  Chāyaṃ 
 chāyatthikā yantīti chāyāya atthikāva chāyaṃ upagacchanti  Nivātavuttinti nīcavuttiṃ  
 Atthaddhanti kodhamānatthaddhatāya rahitaṃ  Soratanti soraccena sucisīlena samannāgataṃ  
 Sakhilanti sammodakaṃ  
                             Puttasuttavaṇṇanā 
            Navame bhato vā no bharissatīti amhehi thaññapāyanahattha 
 pādavaḍḍhanādīhi bhato paṭijaggito amhe mahallakakāle hatthapādadhovananhāpanayāgubhatta 
 dānādīhi bharissati  Kiccaṃ vā no karissatīti attano kammaṃ ṭhapetvā 
 amhākaṃ rākulādīsu uppannakiccaṃ gantvā karissati  Kulavaṃso ciraṃ ṭhassatīti 
 amhākaṃ santakaṃ khettavatthuhiraññasuvaṇṇādiṃ avināsetvā rakkhante putte 
 kulavaṃso ciraṃ ṭhassati  amhehi vā pavattitāni salākabhattādīni anupacchinditvā 
  Footnote    Sī  kāle dinnanti yuttappattakāle 
  
  
 page    
 Pavattessati  evaṃpi no kulavaṃso ciraṃ ṭhassati  Dāyajjaṃ paṭipajjatīti   
 kulavaṃsānurūpāya paṭipattiyā attānaṃ dāyajjārahaṃ karonto amhākaṃ santakaṃ dāyajjaṃ 
 paṭipajjissati  Dakkhiṇaṃ anuppadassatīti pattidānaṃ katvā tatiyadivasato paṭṭhāya dānaṃ 
 anuppadassati  
       Santo sapparisāti imasmiṃ ṭhāne mātāpitūsu sammā paṭipattiyā santo 
 sappurisāti veditabbā  Pubbe katamanussaranti mātāpitūhi paṭhamataraṃ kataguṇaṃ 
 anussarantā  Ovādakārīti mātāpitūhi dinnassa ovādassa kattā  Bhataposīti 
 yehi bhato  tesaṃ posako  Pasaṃsiyoti diṭṭheva dhamme mahājanena pasaṃsitabbo hoti  
                           Mahāsālaputtasuttavaṇṇanā 
           Dasame mahāsālāti mahārukkhā  Sākhāpattapalāsena vaḍḍhantīti 
 khuddakasākhāhi ca pattasaṅkhātena ca palāsena vaḍḍhanti  Araññasminti agāmake 
 padese  Brahāvaneti mahāvane aṭaviyaṃ   sesaṃ sabbattha uttānamevāti  
                          Sumanavaggo catuttho  
                             
                              Muṇḍarājavagga 
                             Ādiyasuttavaṇṇanā 
           Pañcamassa paṭhame bhogānaṃ ādiyāti bhogānaṃ ādātabbakāraṇāni  
 Uṭṭhānaviriyādhigatehīti uṭṭhānasaṅkhātena viriyena adhigatehi  Bāhābalaparicitehīti 
 bāhubalena sañcitehi  Sedāvakkhittehīti sede   avakkhipetvā   uppāditehi  
 Dhammikehīti dhammayuttehi  Dhammaladdhehīti dasakusaladhammaṃ akopetvā dhammena   
 laddhehi  Pīṇetīti pīṇaṃ   thūlaṃ karoti  Sesamettha catukkanipāte vuttanayeneva 
 veditabbaṃ  Dutiyaṃ uttānatthameva  
  Footnote    cha Ma  paṭipajjissatīti    Sī  brahāti mahā  vaneti aṭaviyaṃ  Ma  brahāvaneti aṭaviyaṃ 
    cha Ma  sedaṃ    Sī  avakkhitvā    cha  ayaṃ pāṭho na dissati    cha Ma  pīṇitaṃ 
  
  
 page    
                             Iṭṭhasuttavaṇṇanā 
           Tatiye āyusaṃvattanikā paṭipadāti dānasīlādikā puññapaṭipadā  Sesesupi 
 eseva nayo  Atthābhisamayāti atthamabhigamena    atthapaṭilābhenāti vuttaṃ hoti  
                           Manāpadāyīsuttavaṇṇanā 
           Catutthe uggoti guṇehi uggatattā evaṃladdhanāmo  Sālapupphakaṃ 
 khādanīyanti  catumadhurayojitena sālipiṭṭhena kataṃ sālapupphasadisaṃ khādanīyaṃ  Tañhi 
 paññāyamānaṃ vaṇṭapattakesaraṃ katvā jīrakādisambhārayutte sappimhi pacitvā 
 sappimpi vinivaṭṭetvā   kolumbe pūretvā gandhavāsaṃ gāhāpetvā sajjitvā   
 ṭhapitaṃ hoti  Tassa   yāguṃ pivitvā nisinnassa bhagavato antarābhatte dātukāmo 
 evamāha  Paṭiggahesi bhagavāti desanāmattametaṃ  upāsako pana taṃ bhagavato ca 
 pañcannañca bhikkhusatānaṃ adāsi  Yathā ca etaṃ  evaṃ sūkaramaṃsādīnipi  Tattha 
 sampannakolakanti sampannabadaraṃ  Sūkaramaṃsanti madhurarasehi badarehi saddhiṃ 
 jīrakādisambhārehi yojetvā pakkaṃ ekasaṃvaccharikaṃ sūkaramaṃsaṃ  Nibbattatelakanti   
 vinivattitatelaṃ  Nāliyasākanti saddhiṃ sālipiṭṭhena madditvā  jīrakādisaṃyutte 
 sappimhi pacitvā catumadhurena yojetvā vāsaṃ gāhāpetvā ṭhapitaṃ nāḷiyasākaṃ    Netaṃ 
 bhagavato kappatīti ettha akappiyaṃ upādāya kappiyampi na kappatīti vuttaṃ  
 seṭṭhī pana sabbaṃpi taṃ āharāpetvā rāsiṃ katvā yaṃ yaṃ akappiyaṃ  taṃ taṃ 
 antarāpaṇaṃ pahiṇitvā kappiyaṃ upabhogaparibhogabhaṇḍaṃ adāsi  Candanaphalakaṃ nātimahantaṃ 
 dīghato aḍḍhateyyaratanaṃ  tiriyaṃ diyaḍḍharatanaṃ  sāravarabhaṇḍattā pana mahagghaṃ ahosi  
 Bhagavā taṃ paṭiggahetvā khaṇḍākhaṇḍikaṃ chedāpetvā bhikkhūnaṃ añjanapiṃsanatthāya 
 dāpesi  
  Footnote    cha Ma  atthassa abhisamāgamena   cha Ma  sappiṃ vinivattetvā   cha Ma  pidahitvā 
  lañchetvā    cha Ma  taṃ so    Sī  nibaddhatelakanti    ka  nāḷiyāsākanti 
    cha Ma  nāliyasākaṃ 
  
  
 page    
      Ujubhūtesūti kāyavācācittehi ujukesu  Chandasāti pemena  Cattantiādīsu 
 pariccāgavasena cattaṃ  Muttacāgatāya muttaṃ  Anapekkhacittatāya cittena na aggahitanti 
 anaggitaṃ    Khettūpameti viruhanaṭṭhena khettasadise  
      Aññataraṃ manomayanti suddhāvāsesu ekajjhānamanena   nibbattaṃ devakāyaṃ  
 Yathādhippāyoti yathājjhāsayo  Iminā kiṃ pucchati  tassa kira manussakāle arahattatthāya 
 Ajjhāsayo ahosi  taṃ pucchāmīti pucchati  Devaputtopi arahattappattatāya taggha 
 me bhagavā yathādhippāyoti āha  Yattha yatthūpapajjatīti tīsu vā kulasampattīsu chasu vā 
 kāmasaggesu yattha yattha uppajjati  tattha tattheva   dīghāyu yasavā hotīti  Pañcamaṃ 
 catukkanipāte vuttanayeneva veditabbaṃ  Chaṭṭhasattamāni uttānatthāneva  
                          Alabbhanīyaṭhānasuttavaṇṇanā 
           Aṭṭhame alabbhanīyānīti aladdhabbāni  na sakkā labhituṃ  Ṭhānānīti 
 kāraṇāni  Jarādhammaṃ mā jīrīti yaṃ mayhaṃ jarāsabhāvaṃ  taṃ mā jīratu  Sesapadesupi 
 eseva nayo  Nacchādeyyāti na rucceyya  Abbuhīti   nīhari  
      Yatoti yasmiṃ kāle  Āpadāsūti upaddavesu  Na vedhatīti na kampati 
 nānusocati  Atthavinicchayaññūti kāraṇatthavinicchaye kusalo  Purāṇanti nibbikāratāya 
 porāṇakameva  Jappenāti vaṇṇabhaṇanena  Mantenāti mahānubhāvamantaparivattanena  
 Subhāsitenāti subhāsitakathanena  Anuppadānenāti satassa vā sahassassa vā 
 dānena  Paveṇiyā vāti kulavaṃsena vā  idaṃ amhākaṃ paveṇiyā āciṇṇaṃ  idaṃ 
 anāciṇṇanti evaṃ paveṇikathanenāti   attho  Yathā yathā yattha labhetha atthanti 
 etesu jappādīsu yena yena yattha yattha ṭhāne jarādhammādīnaṃ ajīraṇādiatthaṃ 
  Footnote    cha Ma  na uggahitanti anuggahitaṃ    cha Ma  ekaṃ jhānamanena    cha Ma  tattha tattha 
    Sī  abbahīti    Sī  paveṇidīpanenāti 
  
  
 page    
 Labheyya  Tathā tathā tattha parakkameyyāti tena tena tasmiṃ tasmiṃ ṭhāne parakkamaṃ 
 kareyya  Kammaṃ daḷhanti vaṭṭagāmikammaṃ mayā thiraṃ katvā āyūhitaṃ  Svāhaṃ 
 idāni kinti karomīti evaṃ paccavekkhitvā adhivāseyyāti  
                             Kosalasuttavaṇṇanā 
           Navame upakaṇṇaketi kaṇṇamūle  Dummanoti duṭṭhumano  Pattakkhandhoti 
 patitakkhandho  Pajjhāyantoti cintayanto  Appaṭibhāṇoti nippaṭibhāṇo hutvā  
 Sesaṃ heṭṭhā vuttanayameva  
                             Nāradasuttavaṇṇanā 
           Dasame ajjhomuñcitoti adhiomuñchito   gilitvā pariniṭṭhapetvā 
 gahaṇasabhāvāya atirekamucchāya taṇhāya samannāgato  Mahaccarājānubhāvenāti 
 mahatā rājānubhāvena  aṭṭhārasahi senīhi parivārito mahatiyā rājiddhiyā pāyāsīti 
 attho  Tagghāti ekaṃsatthe nipāto  ekaṃseneva sokasallaharaṇoti attho  Iti 
 rājā imaṃ ovādaṃ sutvā tasmiṃ ṭhito dhammena samena rajjaṃ kāretvā 
 saggaparāyano ahosi  
                         Muṇḍarājavaggo pañcamo  
                         Paṭhamapaṇṇāsako niṭṭhito  
                           
  Footnote    Sī  Ma  adhimucchito 
  
  
 page    
                              Dutiyapaṇṇāsaka 
                         Nīvaraṇavagga    Āvaraṇasuttavaṇṇanā 
         Dutiyassa paṭhame āvaraṇavasena āvaraṇā  Nīvaraṇavasena nīvaraṇā  Cetaso 
 ajjhāruhantīti cetaso ajjhāruhā    Vipassanāpaññañca maggapaññañca   
 uppattinivāraṇaṭṭhena dubbalaṃ karontīti paññāya dubbalīkaraṇā  Yā vā etehi saddhiṃ 
 vokiṇṇapaññā uppajjati  taṃ dubbalaṃ karontītipi paññāya dubbalīkaraṇā  
 Abalāyāti pañcanīvaraṇapariyonaddhattā apagatabalāya uttariṃ vā manussadhammā 
 alamariyañāṇadassanavisesanti dasakusalakammapathasaṅkhātā manussadhammā uttariṃ   ariyabhāvaṃ 
 kātuṃ samatthaṃ ñāṇadassanavisesaṃ  Hārahārinīti haritabbaṃ harituṃ samatthā  Naṅgalamukhānīti 
 mātikāmukhāni  Tāni hi naṅgalasarikkhakattā   naṅgalehi ca khatattā naṅgalamukhānīti 
 vuccanti  
      Evameva khoti ettha sotaṃ viya vipassanāñāṇaṃ daṭṭhabbaṃ  ubhato naṅgalamukhānaṃ 
 vivaraṇakālo viya chasu dvāresu saṃvarassa visaṭṭhakālo  majjhe nadiyā rukkhapāde 
 koṭṭetvā palālatiṇamattikāhi āvaraṇe kate udakassa vikkhittavisaṭabyādinna 
 kālo viya pañcahi nīvaraṇehi pariyonaddhakālo  evaṃ āvaraṇe kate vihatavegassa 
 udakassa tiṇapalālādīni parikaḍḍhitvā samuddaṃ pāpuṇituṃ asamatthakālo viya 
 vipassanāñāṇena sabbakusale viddhaṃsetvā nibbānasāgaraṃ pāpuṇituṃ asamatthakālo 
 veditabbo  Sukkapakkhe vuttavipallāsena yojanā kātabbā  Imasmiṃ sutte 
 vaṭṭavivaṭṭaṃ kathitaṃ  Dutiyaṃ uttānatthameva  
                           Padhāniyaṅgasuttavaṇṇanā 
           Tatiye padhāniyaṅgānīti padhānaṃ vuccati padahanabhāvo  padhānamassa atthīti 
  Footnote    ka  ajujhāruhāti cetaso ajjhāruḷhā    Sī  vipassanāpaññāya ca maggapaññāya ca 
    cha Ma  uttari    ka  naṅgalasarikkhaṃ katvā 
  
  
 page    
 Padhāniyo  padhāniyassa bhikkhuno aṅgānīti padhāniyaṅgāni  Saddhoti saddhāya samannāgato  
 Saddhā panesā āgamasaddhā adhigamasaddhā okappanasaddhā pasādasaddhāti catubbidhā  
 Tattha sabbaññubodhisattānaṃ saddhā abhinīhārato paṭṭhāya āgatattā āgamasaddhā nāma  
 Ariyasāvakānaṃ paṭivedhena adhigatattā adhigamasaddhā nāma  Buddho dhammo saṃghoti vutte 
 acalabhāvena okappanaṃ okappanasaddhā nāma  Pasāduppatti pasādasaddhā nāma  Idha 
 okappanasaddhā adhippetā  Bodhinti catumaggañāṇaṃ  Taṃ  suppaṭividdhaṃ tathāgatenāti 
 saddahati  Desanāsīsameva cetaṃ  iminā pana aṅgena tīsupi ratanesu saddhā adhippetā  
 Yassa hi buddhādīsu pasādo balavā  tassa padhānaviriyaṃ ijjhati  
      Appābādhoti arogo  Appātaṅkoti niddukkho  Samavepākiniyāti samavipākiniyā  
 Gahaṇiyāti kammajatejodhātuyā  Nātisītāya nāccuṇhāyāti atisītagahaṇiko   hi 
 sītabhīruko hoti  accuṇhaggahaṇiko uṇhabhīruko  tesaṃ padhānaṃ na ijjhati  
 majjhimaggahaṇikassa ijjhati  Tenāha majjhimāya padhānakkhamāyāti  Yathābhūtaṃ attānaṃ 
 āvikattāti yathābhūtaṃ attano aguṇaṃ pakāsetā  Udayatthagāminiyāti udayañca 
 atthañca gantuṃ paricchindituṃ samatthāya  Etena paññāsalakkhaṇapariggāhakaṃ udayavayañāṇaṃ   
 vuttaṃ  Ariyāyāti parisuddhāya  Nibbedhikāyāti anibbiddhapubbe lobhakkhandhādayo 
 nibbijjhituṃ samatthāya  Sammādukkhakkhayagāminiyāti tadaṅgavasena kilesānaṃ pahīnattā 
 yaṃ dukkhaṃ khīyati  tassa dukkhassa khayagāminiyā  Iti sabbehipi imehi padehi 
 vipassanāpaññāva kathitā  Duppaññassa hi padhānaṃ na ijjhati  
                             Samayasuttavaṇṇanā 
           Catutthe padhānāyāti viriyakaraṇatthāya  Na sukaraṃ uñchena paggahena 
 yāpetunti na sakkā honti pattaṃ gahetvā uñchācariyāya yāpetuṃ imasmiṃpi 
 sutte vaṭṭavivaṭṭameva kathitaṃ  
  Footnote    cha Ma  atisītalaggahaṇiko    cha Ma  udayabbayañāṇaṃ 
  
  
 page    
                             Mātāsuttavaṇṇanā 
           Pañcame pariyādāya tiṭṭhatīti pariyādiyitvā gahetvā khepetvā 
 tiṭṭhati  Ugghātitāti   uddhumātā  
      Asihatthenāti sīsacchedanatthāya asiṃ ādāya āgatenāpi  Pisācenāti khādituṃ 
 āgatayakkhenāpi  Āsaddeti   ghaṭṭeyya  Mañjunāti mudukena  Kāmoghavuḷhānanti 
 kāmoghena vuḷhānaṃ kaḍḍhitānaṃ  Kālaṃ gatiṃ bhavābhavanti vaṭṭakālaṃ gatiñca 
 punappunabbhave ca  Purakkhatāti purecārikā purato katāyeva    Ye ca kāme 
 pariññāyāti ye paṇḍitā duvidhepi kāme tīhi pariññāhi parijānitvā  Caranti 
 akutobhayāti khīṇāsavānaṃ kutobhayaṃ   nāma natthi  tasmā te akutobhayā hutvā 
 caranti  Pāragatāti   pāraṃ vuccati nibbānaṃ  taṃ upagatā  sacchikatvā ṭhitāti attho  
 Āsavakkhayanti arahattaṃ  Imasmiṃ sutte vaṭṭameva kathetvā gāthāsu vaṭṭavivaṭṭaṃ kathitaṃ  
                            Upajjhāyasuttavaṇṇanā 
           Chaṭṭhe madhurakajātoti sañjātagarubhāvo  Disā ca me na pakkhāyantīti 
 catasso disā ca anudisā ca mayhaṃ na upaṭṭhahantīti vadati  Dhammā ca maṃ 
 nappaṭikantīti samathavipassanādhammāpi me na upaṭṭhahanti  Anabhirato ca brahmacariyaṃ 
 carāmīti ukkaṇṭhito hutvā brahmacariyavāsaṃ vasāmi  Yena bhagavā tenupasaṅkamīti 
 tassa kathaṃ sutvā buddhaveneyyapuggalo ayanti taṃ kāraṇaṃ bhagavato ārocetuṃ 
 upasaṅkami  Avipassakassa kusalānaṃ dhammānanti kusale dhamme avipassantassa  
 anesantassa agavesantassāti attho  Bodhipakkhikānanti   satipaṭṭhānādīnaṃ 
 sattatiṃsadhammānaṃ  
  Footnote    Sī   ugghānitāti    cha Ma   āsīdeti    cha Ma  gatāyeva 
    cha Ma  kutoci bhayaṃ    cha Ma  pāraṅgatāti    cha Ma  bodhipakkhiyānaṃ dhammānanti 
  
  
 page    
                      Abhiṇhapaccavekkhitabbaṭhānasuttavaṇṇanā 
           Sattame jarādhammomhīti jarāsabhāvo amhi  Jaraṃ anatītoti jaraṃ 
 anatikkanto  antojarāyaeva carāmi  Sesapadesupi eseva nayo  Kammassakotiādīsu 
 kammaṃ mayhaṃ sakaṃ attano santakanti kammassako amhi  Kammassa dāyādoti 
 kammadāyādo  kammaṃ mayhaṃ dāyajjaṃ santakanti attho  Kammaṃ mayhaṃ yoni kāraṇanti 
 kammayoni  Kammaṃ mayhaṃ bandhūti kammabandhu  kammañātakoti attho  Kammaṃ mayhaṃ 
 paṭisaraṇaṃ patiṭṭhāti kammapaṭisaraṇo  Tassa dāyādo bhavissāmīti tassa kammassa 
 dāyādo tena dinnaphalapaṭiggāhako bhavissāmīti attho  Yobbanamadoti yobbanaṃ 
 ārabbha uppannamado  Sesesupi eseva nayo  Maggo sañjāyatīti lokuttaramaggo 
 sañjāyati  Saṃyojanāni sabbaso pahīyantīti dasa saṃyojanāni sabbaso pahīyanti  
 Anusayā byantīhontīti satta anusayā vigatantā paricchinnā  parivaṭumā honti  
 Evamettha heṭṭhā pañcasu ṭhānesu vipassanā kathitā  imesu pañcasu lokuttaramaggo  
      Idāni gāthāhi kūṭaṃ gaṇhanto byādhidhammātiādimāha  Tattha ñatvā dhammaṃ 
 nirūpadhinti upadhirahitaṃ arahattadhammaṃ ñatvā  Sabbe made abhibhosmīti sabbe ime 
 tayopi made abhibhaviṃ  atikkamma ṭhitosmīti attho  Nekkhammaṃ daṭṭhu khematoti pabbajjaṃ 
 khemato disvā  Tassa me ahu ussāho  nibbānaṃ abhipassatoti tassa mayhaṃ 
 nibbānaṃ abhipassantassa vāyāmo ahosi  Anivatti bhavissāmīti pabbajjāto 
 anivattiko bhavissāmi  brahmacariyavāsato anivattiko  sabbaññutañāṇato anivattiko 
 bhavissāmi  Brahmaceraparāyanoti maggabrahmacariyaparāyano  Iminā lokuttaro 
 aṭṭhaṅgiko maggo kathitoti  
                          Licchavikumārakasuttavaṇṇanā 
           Aṭṭhame sajjāni dhanūnīti sajiyāni   āropitadhanūni ādāya    Addasūti 
  Footnote    Ma  sajjiyāni    cha Ma  ayaṃ pāṭho na dissati 
  
  
 page    
 Addasaṃsu  Bhavissanti vajjīti vaḍḍhissanti vajjirājāno  Apāṭubhāti   
 avaḍḍhinissitā mānathaddhā  Pacchāliyaṃ khipantīti pacchato gantvā piṭṭhiṃ pādena 
 paharanti  Raṭṭhikassātiādīsu raṭṭhaṃ bhuñjatīti raṭṭhiko  Pitarā dattaṃ sāpateyyaṃ 
 bhuñjatīti pettaniko  Senāya pati jeṭṭhakoti senāpatiko  Gāmagāmaṇikassāti gāmānaṃ 
 gāmaṇikassa  gāmasāmikassāti attho  Pūgagāmaṇikassāti gaṇajeṭṭhakassa  Kulesūti 
 tesu tesu kulesu  Paccekādhipaccaṃ kārentīti paccekaṃ jeṭṭhakaṭṭhānaṃ kārenti  
 Kalyāṇena  manasā anukampantīti sundarena cittena anuggaṇhanti  Khettakammanta 
 sāmantasabyohāreti   ye ca attano khettakammantānaṃ sāmantā anantare 
 khettasāmino  te ca rajjadaṇḍehi bhūmippamāṇe gāhake sabyohāre   ca  Balipaṭiggāhikā 
 devatāti kulappaveṇiyā āgatā ārakkhadevatā  Tā   sakkarotīti tā devatā 
 aggayāgubhattādīhi sakkaroti  
      Kiccakaroti uppannānaṃ kiccānaṃ kārako  Ye cassa upajīvinoti   ye ca 
 etaṃ upanissāya jīvanti  Ubhinnaṃyeva   atthāyāti ubhinnaṃpi hitatthāya paṭipanno 
 hotīti attho  Pubbapetānanti paralokagatānaṃ  Diṭṭhadhamme ca jīvitanti   ye ca 
 diṭṭhe dhamme jīvanti  Iti padadvayenāpi atītapaccuppanne ñātayo dasseti  
 Pītisañjananoti   tuṭṭhijanano  Gharamāvasanti gharāvāsaṃ vasanto  Pujjo hoti 
 pasaṃsiyoti pūjetabbo ca pasaṃsitabbo ca hotīti  
                          Vuḍḍhapabbajitasuttadvayavaṇṇanā 
             Navame nipuṇoti saṇho sukhumakāraṇaññū  Ākappasampannoti 
 samaṇākappena sampanno  Dasame padakkhiṇaggāhīti dinnovādaṃ padakkhiṇato 
 gaṇhanto  Sesaṃ sabbattha uttānamevāti  
                          Nīvaraṇavaggo paṭhamo  
  Footnote    Sī  apajahāti  cha Ma  apānubhāti    Sī     saṃvohāreti 
    cha Ma  sabbohāre    cha Ma  ayaṃ pāṭho na dissati    cha Ma  anujīvinoti 
    cha Ma  ubhinnañaceva    Sī  jīvinanti   cha Ma  vittisañjananoti 
  
  
 page    
                                 Saññāvagga 
                           Saññāsuttadvayavaṇṇanā 
             Dutiyassa paṭhame mahapphalāti vipākaphalena mahapphalā  Vipākānisaṃseneva 
 mahānisaṃsā  Amatogadhāti nibbānapatiṭṭhā  Sabbaloke anabhiratasaññāti   sabbasmiṃ 
 tidhātusannivāse   loke ukkaṇṭhitassa uppajjanakasaññā  Dutiyaṃ uttānameva    
                            Vaḍḍhasuttadvayavaṇṇanā 
             Tatiye varādāyīti uttamassa varassa ādāyako  Sesamettha catutthe 
 ca uttānatthamevāti  
                            Sākacchasuttavaṇṇanā 
           Pañcame alaṃsākacchoti sākacchāya yutto  Āgataṃ pañhanti pucchitaṃ 
 pañhaṃ  Byākattā hotīti vissajjitā hoti  
                             Sājīvasuttavaṇṇanā 
           Chaṭṭhe alaṃsājīvoti sājīvāya yutto  Sājīvoti pañhāpucchanañceva 
 pañhāvissajjanañca  Sabbepi hi sabrahmacārino pañhaṃ upajīvanti  tenetaṃ pañhā 
 pucchanavissajjanaṃ samānājīvatāya sājīvoti vuttaṃ  Kataṃ pañhanti abhisaṅkhataṃ 
 pañhanti    
                          Paṭhamaiddhipādasuttādivaṇṇanā 
             Sattame ussoḷhinti   adhimattaviriyaṃ  Aṭṭhame attano bodhimaṇḍe 
 paṭividdhe āgamaiddhipāde kathetvā upari attanova cha abhiññā kathesīti  Navamadasamesu 
 vipassanā kathitā  Sesaṃ sabbattha uttānatthamevāti  
                          Saññāvaggo dutiyo  
  Footnote    cha Ma  anabhiratisaññāti    cha Ma  tedhātusannivāse    cha Ma  uttānatthameva 
    cha Ma  pañhaṃ    cha Ma  ussoḷhīti 
  
  
 page    
                                Yodhājīvavagga 
                        Paṭhamacetovimuttiphalasuttavaṇṇanā 
           Tatiyassa paṭhame yato kho bhikkhaveti heṭṭhā vuttanayena vipassanaṃ 
 vaḍḍhetvā arahattaṃ pattassa bhikkhuno idāni vaṇṇabhaṇanatthaṃ idaṃ āraddhaṃ  Tattha 
 yato khoti yadā kho  Ukkhittapalighoti avijjāpalighaṃ ukkhipitvā apanetvā ṭhito  
 Saṅkiṇṇaparikhoti saṃsāraparikhaṃ saṅkiritvā vināsetvā ṭhito  Abbuḷhesikoti   
 taṇhāsaṅkhātaṃ esikāthambhaṃ abbuyha luñcitvā ṭhito  Niraggaḷoti nīvaraṇakavāṭaṃ 
 ugghāṭetvā ṭhito  Pannaddhajo pannabhāroti mānaddhajañca khandhābhisaṅkhāra 
 kilesabhārañca pātetvā ohāretvā   ṭhito  Visaṃyuttoti vaṭṭena visaṃyutto  Sesaṃ 
 pālinayeneva veditabbaṃ  Ettāvatā bhagavatā maggena kilese khepetvā 
 nirodhasayanavaragatassa nibbānārammaṇaṃ phalasamāpattiṃ appetvā viharato khīṇāsavassa kālo 
 dassito  
      Yathā hi dve nagarāni ekaṃ coranagaraṃ ekaṃ khemanagaraṃ  Atha ekassa mahāyodhassa 
 evaṃ bhaveyya yāvimaṃ coranagaraṃ tiṭṭhati  tāva khemanagaraṃ bhayato na muccati  coranagaraṃ 
 anagaraṃ karissāmīti sannāhaṃ katvā khaggaṃ gahetvā coranagaraṃ upasaṅkamitvā 
 nagaradvāre ussāpite esikāthambhe khaggena chinditvā saddhiṃ dvārabāhāhi kavāṭaṃ 
 bhinditvā palighaṃ ukkhipitvā pākāraṃ bhinditvā parikhaṃ vikiritvā nagarasobhatthāya 
 ussite dhaje pātetvā nagaraṃ agginā jhāpetvā khemanagaraṃ pavisitvā pāsādaṃ āruyha 
 ñātigaṇaparivuto surasabhojanaṃ bhuñjeyya  Evaṃ coranagaraṃ viya sakkāyo  khemanagaraṃ 
 viya nibbānaṃ  mahāyodho viya yogāvacaro  Tassevaṃ hoti yāva sakkāyo vattati    
 tāva dvattiṃsakammakaraṇaaṭṭhanavutirogapañcavīsatimahābhayehi parimuccanaṃ natthīti  So 
 mahāyodho sannāhaṃ viya sīlasannāhaṃ 
  Footnote    cha  abbūḷhesikoti    cha Ma  otāretvā    cha Ma  sakkāyavaṭṭaṃ vaṭṭati 
  
  
 page    
 Katvā paññākhaggaṃ gahetvā khaggena esikāthambhe viya arahattamaggena taṇhesikaṃ 
 luñcitvā so yodho sadvārabāhakaṃ nagarakavāṭaṃ viya pañcorambhāgiyasaṃyojanaggaḷaṃ 
 ugghāṭetvā so yodho palighaṃ viya avijjāpalighaṃ ukkhipitvā so yodho pākāraṃ 
 bhindanto parikhaṃ viya kammābhisaṅkhāraṃ bhindanto jātisaṃsāraparikhaṃ pakiritvā   so 
 yodho coranagarasobhatthāya   ussāpitaddhaje viya mānaddhaje pātetvā sakkāyanagaraṃ 
 jhāpetvā so yodho khemanagare uparipāsāde subhojanaṃ viya kilesaparinibbānanagaraṃ 
 pavisitvā amataṃ nirodhārammaṇaṃ phalasamāpattisukhaṃ anubhavamāno kālaṃ vītimāneti  
                        Dutiyacetovimuttiphalasuttavaṇṇanā 
           Dutiye aniccasaññāti khandhapañcakaṃ hutvā abhāvākārena aniccanti 
 uppajjanakasaññā  Anicce dukkhasaññāti yadaniccaṃ  taṃ paṭipīḷanākārena dukkhanti 
 uppajjanakasaññā  Dukkhe anattasaññāti yaṃ dukkhaṃ  taṃ avasavattanākārena 
 anattāti uppajjanakasaññā  Sesaṃ heṭṭhā vuttanayameva  Imesu pana dvīsupi 
 suttesu vipassanāphalaṃ nāma kathitanti  
                          Paṭhamadhammavihārīsuttavaṇṇanā 
           Tatiye divasaṃ atināmetīti divasaṃ atikkāmeti  Riñcati paṭisallānanti 
 ekībhāvaṃ vissajjeti  Desetīti katheti pakāseti  Dhammapaññattiyāti dhammassa 
 paññāpanāya    Dhammaṃ pariyāpuṇātīti navaṅgavasena catusaccadhammaṃ pariyāpuṇāti 
 vaḷañjeti katheti  Na riñcati paṭisallānanti ekībhāvaṃ na vissajjeti  Anuyuñjati 
 ajjhattaṃ cetosamathanti niyakajjhatte cittasamādhiṃ āsevati bhāveti  samathakammaṭṭhāne 
 yuttappayutto hoti  
      Hitesināti hitaṃ esantena  Anukampakenāti anukampamānena  Anukampaṃ 
 upādāyāti anukampaṃ cittena pariggahetvā  paṭiccātipi vuttaṃ hoti  Kataṃ vo 
  Footnote    cha Ma  vikiritvā    cha Ma  nagarasobhatthāya    Sī  dhammasaññattiyāti dhammassa 
  saññāpanāya 
  
  
 page    
 Taṃ mayāti taṃ mayā ime pañca puggale desentena tumhākaṃ kataṃ  Ettakameva 
 hi anukampakassa satthu kiccaṃ yadidaṃ aviparītadhammadesanā  Ito paraṃ pana paṭipatti 
 nāma sāvakānaṃ kiccaṃ  Tenāha etāni bhikkhu rukkhamūlāni  pe  Anusāsanīti  
 Tattha ca rukkhamūlānīti iminā rukkhamūlasenāsanaṃ dasseti  Suññāgārānīti iminā 
 janavivittaṭṭhānaṃ  Ubhayenāpi ca yogānurūpaṃ senāsanamācikkhati  dāyajjaṃ niyyādeti  
 Jhāyathāti ārammaṇūpanijjhānena aṭṭhatiṃsārammaṇāni  lakkhaṇūpanijjhānena ca 
 aniccādito khandhāyatanādīni upanijjhāyatha  samathañca vipassanañca vaḍḍhethāti vuttaṃ 
 hoti  Mā pamādatthāti mā pamajjittha  Mā pacchā vippaṭisārino ahuvatthāti ye 
 hi pubbe daharakāle ārogyakāle annasappāyādisampattikāle   satthusammukhībhāva 
 kāle ca yonisomanasikāravirahitā rattindivaṃ maṅkuṇabhattā   hutvā seyyasukha 
 middhasukhamanuyuttā pamajjanti  te pacchā jarākāle rogakāle maraṇakāle 
 vipattikāle satthu parinibbutakāle   ca taṃ pubbe pamādavihāraṃ anussarantā 
 sappaṭisandhikālakiriyañca bhāriyaṃ sampassamānā vippaṭisārino honti  Tumhe pana 
 tādisā mā ahuvatthāti etamatthaṃ dassento āha mā pacchā vippaṭisārino 
 ahuvatthāti  Ayaṃ vo amhākaṃ anusāsanīti ayaṃ amhākaṃ santikā jhāyatha mā 
 pamādatthāti tumhākaṃ anusāsanī  ovādoti vuttaṃ hoti  
                          Dutiyadhammavihārīsuttavaṇṇanā 
           Catutthe uttariṃ cassa paññāya atthaṃ nappajānātīti tato pariyattito 
 uttariṃ tassa dhammassa saha vipassanāya maggapaññāya atthaṃ nappajānāti  cattāri 
 saccāni na passati nappaṭivijjhatīti attho  Sesavāresupi eseva nayo  Evametesu 
 dvīsupi suttesu bahussuto bhikkhu vipassanākammiko sotāpanno sakadāgāmī anāgāmī 
 khīṇāsavoti cha janā dhammavihārino nāmāti veditabbā  
  Footnote    cha  sattasappāyādisampattikāle    cha Ma  maṅkulabhattā   cha Ma  parinibbānakāle 
  
  
 page    
                          Paṭhamayodhājīvasuttavaṇṇanā 
           Pañcame yodhājīvāti yuddhūpajīvino  Rajagganti  hatthiassādīnaṃ 
 pādappahārabhinnāya bhūmiyā uggataṃ rajakkhandhaṃ  Na santhambhatīti santhambhitvā ṭhātuṃ 
 na sakkoti  Sahati rajagganti rajakkhandhaṃ disvāpi adhivāseti  Dhajagganti 
 hatthiassādīnaṃ piṭṭhesu vā rathesu vā ussāpitānaṃ dhajānaṃ aggaṃ  Ussāhananti   
 hatthiassarathānañceva balakāyassa ca uccāsaddamahāsaddaṃ  Sampahāreti   samāgate 
 appamattakepi pahāre  Haññatīti   vihaññati vighātaṃ āpajjati  Byāpajjatīti vipattiṃ 
 āpajjati  pakatibhāvaṃ jahati  Sahati sampahāranti dve tayo pahāre patvāpi 
 sahati adhivāseti  Tameva saṅgāmasīsanti taṃyeva jayakkhandhāvāraṭṭhānaṃ  Ajjhāvasatīti 
 sattāhamattaṃ abhibhavitvā āvasati  Kiṃkāraṇā  laddhappahārānupakārajagganatthañceva   
 katakammānaṃ visesaṃ ñatvā ṭhānantaradānatthañca issariye sukhānubhavanatthañca  
      Idāni yasmā satthu yodhājīvehi kiccaṃ natthi  imasmiṃ pana sāsane tathārūpe 
 pañca puggale dassetuṃ idaṃ opammaṃ ābhataṃ  Tasmā te puggale dassento evameva 
 khotiādimāha  Tattha saṃsīdatīti micchāvitakkasmiṃ saṃsīdati anupavisati  Na sakkoti 
 brahmacariyaṃ sandhāretunti brahmacariyavāsaṃ anupacchijjamānaṃ gopetuṃ na sakkoti  
 Sikkhādubbalyaṃ āvikatvāti sikkhāya dubbalabhāvaṃ pakāsetvā  Kimassa rajaggasminti 
 kiṃ tassa puggalassa rajaggaṃ nāmāti vadati  Abhirūpāti abhirūpavatī    Dassanīyāti 
 dassanayoggā  Pāsādikāti dassaneneva cittappasādāvahā  Paramāyāti uttamāya  
 Vaṇṇapokkharatāyāti sarīravaṇṇena ceva aṅgasaṇṭhānena ca  Ohasatīti   avahasati  
 Ullapatīti katheti  Ujjagghatīti pāṇiṃ paharitvā mahāhasitaṃ hasati  Upphaṇḍetīti 
 upphaṇḍanakathaṃ   katheti  Abhinisīdatīti abhibhavitvā santike vā ekāsane vā nisīdati  
  Footnote    cha Ma  ussāraṇanti    ka  sampadhāreti 
    Sī  āhaññatīti    cha Ma  laddhapahārānaṃ pahārajagganatthañceva    Sī  atirūpā 
    Ma  uhasatīti  cha  ūhasatīti    cha Ma  uppaṇḍetīti uppaṇḍanakathaṃ 
  
  
 page    
 Dutiyapadepi eseva nayo  Ajjhottharatīti avattharati  Viniveṭhetvā vinimocetvāti 
 gahitaṭṭhānato tassā hatthaṃ vinibbeṭhetvā ceva mocetvā ca  Sesamettha uttānattha 
 mevāti  Imasmiṃ sutte vaṭṭavivaṭṭaṃ kathitaṃ  
                          Dutiyayodhājīvasuttavaṇṇanā 
           Chaṭṭhe asicammaṃ gahetvāti asiṃ ca cammaṃ ca gahetvā  Dhanukalāpaṃ 
 sannayhitvāti dhanuñca sarakalāpañca sannayhitvā  Viyuḷhanti yuddhasannivesavasena 
 ṭhitaṃ    Saṅgāmaṃ otaratīti mahāyuddhaṃ otarati  Ussahati vāyamatīti ussāhañca 
 vāyāmañca karoti  Hanantīti ghātenti  Pariyādentīti pariyādayanti    
 Upalikkhantīti vijjhanti  Apanentīti sakasenaṃ gahetvā gacchanti  Apanetvā ñātakānaṃ 
 nentīti sakasenaṃ netvā tato ñātakānaṃ santikaṃ nenti  Nīyamānoti attano gehaṃ vā 
 sesañātakasantikaṃ vā nīyamāno  Upaṭṭhahanti paricarantīti pahārasodhanavaṇakappanādīni 
 karontā jagganti gopayanti  
      Arakkhiteneva kāyenāti arakkhitena kāyadvārena  Arakkhitāya vācāyāti 
 arakkhitena vacīdvārena  Arakkhitena cittenāti arakkhitena manodvārena  Anupaṭṭhitāya 
 satiyāti satiṃ sūpaṭṭhitaṃ akatvā  Asaṃvutehi indriyehīti manacchaṭṭhehi 
 indriyehi apihitehi agopitehi  Rāgo cittaṃ anuddhaṃsetīti rāgo uppajjamānova 
 samathavipassanācittaṃ dhaṃseti  dūre khipati  Rāgapariyuṭṭhitomhi āvuso rāgaparetoti ahaṃ 
 āvuso rāgena ratto  rāgena anugato  
      Aṭṭhikaṅkalūpamātiādīsu aṭṭhikaṅkalūpamā appassādaṭṭhena  Maṃsapesūpamā 
 bahusādhāraṇaṭṭhena  Tiṇukkūpamā anudahanaṭṭhena  Aṅgārakāsūpamā mahābhitāpaṭṭhena  
 Supinakūpamā ittarapaccupaṭṭhānaṭṭhena  Yācitakūpamā tāvakālikaṭṭhena  Rukkhaphalūpamā 
 sabbaṅgapaccaṅgapalibhañjanaṭṭhena  Asisūnūpamā adhikuṭṭanaṭṭhena  Sattisūlūpamā 
  Footnote    cha Ma  viyūḷhanti yuddhasannivesavesena ṭhitaṃ    Sī  pariyādentīti pariyādiyanti  
  cha Ma  pariyādāpentīti pariyāpādayanti 
  
  
 page    
 Vinivijjhanaṭṭhena  Sappasirūpamā sāsaṅkasappaṭibhayaṭṭhena  Ussahissāmīti ussāhaṃ 
 karissāmi  Dhārayissāmīti samaṇabhāvaṃ dhāressāmi    Abhiramissāmīti abhiratiṃ 
 uppādessāmi na ukkaṇṭhissāmi  Sesamettha uttānameva  Imasmiṃ sutte 
 vaṭṭavivaṭṭaṃ kathitanti  
                          Paṭhamaanāgatabhayasuttavaṇṇanā 
           Sattame āraññakenāti araññavāsinā  Appattassāti asampattassa 
 jhānavipassanāmaggaphalappabhedassa visesassa pattiyā  Sesapadesupi eseva nayo  So 
 mamassa antarāyoti so mama jīvitantarāyo ca brahmacariyantarāyo ca  puthujjana 
 kālakiriyaṃ karontassa saggantarāyo ca maggantarāyo ca bhaveyya  Handāti 
 vavassaggatthe   nipāto  Viriyaṃ ārabhāmīti duvidhaṃpi viriyaṃ karomi  Satthakāti satthaṃ 
 viya sandhibandhanacchedakā vātā  Vāḷehīti kakkhaḷehi  Māṇavehīti corehi  
 Katakammehi vā akatakammehi vāti ettha corikaṃ katvā nikkhantā katakammā nāma  
 corikaṃ kātuṃ gacchantā akatakammā nāma  Tattha katakammā kammassa nipphannattā 
 sattānaṃ galalohitaṃ gahetvā devatānaṃ baliṃ karonti  akatakammā evaṃ no kammaṃ 
 nipphajjissatīti paṭhamataraṃ karonti  Idaṃ sandhāya te maṃ jīvitā voropeyyunti 
 vuttaṃ  Vāḷā amanussāti kakkhaḷā duṭṭhā yakkhādayo amanussā  
                          Dutiyaanāgatabhayasuttavaṇṇanā 
           Aṭṭhame purā maṃ so dhammo āgacchatīti yāva so dhammo maṃ na 
 upagacchati  tāva ahaṃ puretarameva viriyaṃ ārabhāmīti attho  Khīrodakībhūtāti khīrodakaṃ 
 viya bhūtā ekībhāvaṃ upagatā  Piyacakkhūhīti mettacakkhūhi  
  Footnote    cha Ma  dhārayissāmi    Ma  vacanasāmatthe 
  
  
 page    
                          Tatiyaanāgatabhayasuttavaṇṇanā 
           Navame dhammasandosā vinayasandosoti dhammasandosena vinayasandoso 
 hoti  Kathaṃ pana dhammasmiṃ dussante vinayo dussati nāma  samathavipassanādhammesu 
 gabbhaṃ aggaṇhantesu pañcavidho vinayo na hoti  evaṃ dhamme dussante vinayo 
 dussati  Dussīlassa pana saṃvaravinayo nāma na hoti  tasmiṃ asati samathavipassanā 
 gabbhaṃ na gaṇhāti  Evaṃ vinayasandosenapi dhammasandoso veditabbo  Abhidhammakathanti 
 sīlādiuttamadhammakathaṃ    Vedallakathanti vedapaṭisaṃyuttaṃ ñāṇamissakakathaṃ  Kaṇhaṃ dhammaṃ 
 okkamamānāti randhagavesitāya upārambhapariyesanavasena kāḷakaṃ kammaṃ okkamamānā  
 Apica duṭṭhacittena puggalaṃ ghaṭentāpi taṃ kaṇhaṃ dhammaṃ attano dahantāpi lābha 
 sakkāratthaṃ kathentāpi kaṇhaṃ dhammaṃ okkamantiyeva  
      Gambhīrāti pāligambhīRā  Gambhīratthāti atthagambhīRā  Lokuttarāti lokuttara 
 dhammadīpakā  Suññatāpaṭisaṃyuttāti khandhadhātuāyatanapaccayākārapaṭisaṃyuttā  Na aññā 
 cittaṃ upaṭṭhapessantīti jānanatthāya cittaṃ na ṭhapessanti  Uggahetabbaṃ 
 pariyāpuṇitabbanti uggahetabbe ca vaḷañjetabbe ca  Kavikatāti   silokādibandhanavasena 
 kavīhi katā  Kāveyyāti tasseva vevacanaṃ  Bāhirakāti sāsanato bahiddhā ṭhitā  
 Sāvakabhāsitāti bāhirasāvakehi bhāsitā  Sesamettha heṭṭhā vuttanayattā ca 
 suviññeyyattā ca uttānatthameva  
                          Catutthaanāgatabhayasuttavaṇṇanā 
           Dasame kalyāṇakāmāti sundarakāmā  Rasaggānīti uttamarasāni  Saṃsaṭṭhā 
 viharissantīti pañcavidhena saṃsaggena saṃsaṭṭhā viharissanti sannidhikāraparibhoganti 
 sannidhikatassa paribhogaṃ  Oḷārikaṃpi nimittanti ettha paṭhaviṃ khaṇantopi khaṇāhīti 
 āṇāpentopi paṭhaviyaṃ oḷārikaṃ nimittaṃ karoti nāma  Tiṇakaṭṭhasākhāpalāsaṃ 
  Footnote    Sī  ttamadhammakathaṃ             cha Ma  kavitāti 
  
  
 page    
 Chindantopi chindāti āṇāpentopi haritagge oḷārikaṃ nimittaṃ karoti 
 nāma  Ājīvatthāya paṇṇanivāpaādīni gāhāpente   phalāni ocinante vā 
 ocināpente vā   vattabbameva natthi  Imesu catūsu suttesu satthārā sāsane 
 vuḍḍhiparihāni kathitā  
                         Yodhājīvavaggo tatiyo  
                        
                                 Theravagga 
                             Rajanīyasuttavaṇṇanā 
           Catutthassa paṭhame rajanīyesūti   rāgassa paccayesu ārammaṇesu  
 Sesesupi eseva nayo  
                            Vītarāgasuttavaṇṇanā 
           Dutiye makkhīti guṇamakkhako  Paḷāsīti yugaggāhalakkhaṇena paḷāsena 
 samannāgato  
                             Kuhakasuttavaṇṇanā 
            Tatiye kuhakoti tīhi  kuhanavatthūhi samannāgato  Lapakoti lābhasannissitāya 
 lapanāya samannāgato  Nemittikoti  nimittakiriyakārako  Nippesikoti nippesanakatāya   
 samannāgato  Lābhena ca lābhaṃ nijigiṃsitāti lābhena lābhagavesako  Sukkapakkho 
 vuttavipallāsavasena veditabbo  Catutthaṃ uttānameva  
  Footnote    Sī  pana vāsiādīni gāhāpento  Ma  pana vāsiādīhi gāhāpento 
    Sī  Ma  ocinanto vā ocināpento vā    pāli  rajanīye    ka  nippesanakathāya 
  
  
 page    
                             Akkhamasuttavaṇṇanā 
           Pañcame akkhamo hoti rūpānanti rūpārammaṇānaṃ anadhivāsako 
 hoti  tadārammaṇehi rāgādīhi abhibhuyyati  Eseva nayo sabbattha  
                         Paṭisambhidāppattasuttavaṇṇanā 
           Chaṭṭhe atthapaṭisambhidāppattoti pañcasu atthesu pabhedagataṃ ñāṇaṃ 
 patto  Dhammapaṭisambhidāppattoti catubbidhe dhamme pabhedagataṃ ñāṇaṃ patto  
 Niruttipaṭisambhidāppattoti dhammaniruttīsu pabhedagataṃ ñāṇaṃ patto  Paṭibhāṇa 
 paṭisambhidāppattoti tesu tīsu ñāṇesu pabhedagataṃ ñāṇaṃ patto  So pana tāni 
 tīṇi ñāṇāneva jānāti  na tesaṃ kiccaṃ karoti  Uccāvacānīti mahantakhuddakāni  
 Kiṃkaraṇīyānīti iti kātabbāni  
                            Sīlavantasuttavaṇṇanā 
           Sattamaṃ uttānameva  Sīlaṃ panettha khīṇāsavasīlameva  bāhusaccampi 
 khīṇāsavabāhusaccameva  vācāpi khīṇāsavassa kalyāṇavācāva  jhānānipi kiriyajjhānāneva 
 kathitānīti veditabbāni  
                             Therasuttavaṇṇanā 
           Aṭṭhame theroti thirabhāvappatto  Rattaññūti pabbajitadivasato paṭṭhāya 
 atikkantānaṃ bahunnaṃ rattīnaṃ ñātā  Ñātoti paññāto pākaṭo  Yasassīti yasanissito  
 Micchādiṭṭhikoti ayāthāvadiṭṭhiko  Saddhammā vuṭṭhāpetvāti dasakusalakammapatha 
 dhammato vuṭṭhāpetvā  Asaddhamme patiṭṭhāpetīti dasaakusalakammapathesu patiṭṭhāpeti  
  
  
 page    
                            Paṭhamasekhasuttavaṇṇanā 
           Navame sekhassāti sikkhakassa sakaraṇīyassa  Parihānāyāti upariguṇehi   
 parihānatthāya  Kammārāmatāti navakamme ramanakabhāvo  Bhassārāmatāti allāpasallāpe 
 ramanakabhāvo  Niddārāmatāti niddāya   ramanakabhāvo  Saṅgaṇikārāmatāti 
 gaṇasaṅgaṇikāya ramanakabhāvo  Yathāvimuttaṃ cittaṃ na paccavekkhatīti yathā    yaṃ 
 cittaṃ vimuttaṃ  ye ca dosā pahīnā  guṇā ca paṭiladdhā  te paccavekkhitvā 
 upariguṇapaṭilābhāya vāyāmaṃ na karotīti attho  Iti imasmiṃ sutte sattannaṃ 
 sekhānaṃ upariguṇehi parihānikāraṇañca vuḍḍhikāraṇañca kathitaṃ  Yañca nāma 
 sekhassa parihānikāraṇaṃ  taṃ puthujjanassa paṭhamameva hotīti  
                            Dutiyasejasuttavaṇṇanā 
           Dasame viyattoti byatto cheko  Kiṃkaraṇīyesūti iti kattabbesu  
 Cetosamathanti samādhikammaṭṭhānaṃ  Ananulomikenāti sāsanassa ananucchavikena  
 Atikālenāti atipātova  Atidivāti divā vuccati majjhantiko  taṃ atikkamitvā  
 Ābhisallekhikāti ativiya kilesasallekhikā  Cetovivaraṇasappāyāti cittavivaraṇasaṅkhātānaṃ 
 samathavipassanānaṃ sappāyā  Appicchakathāti appicchā hothāti kathanakathā  
 Santuṭṭhikathāti catūhi paccayehi santuṭṭhā hothāti kathanakathā  Pavivekakathāti tīhi 
 vivekehi vivittā hothāti kathanakathā  Asaṃsaggakathāti pañcavidhena saṃsaggena 
 asaṃsaṭṭhā hothāti kathanakathā  Viriyārambhakathāti duvidhaṃ viriyaṃ ārabhathāti kathanakathā  
 Sīlakathādīsu sīlaṃ ārabbha kathā sīlakathā  Samādhiṃ ārabbha  paññaṃ ārabbha  
 pañcavidhaṃ vimuttiṃ ārabbha  ekūnavīsatipaccavekkhaṇasaṅkhātaṃ vimuttiñāṇadassanaṃ ārabbha 
 kathā vimuttiñāṇadassanakathā  Na nikāmalābhītiādīsu na icchiticchitalābhī dukkhalābhī 
 na vipulalābhīti attho  Sesaṃ uttānamevāti  
                          Theravaggo catuttho  
  Footnote    Ma  upariupariguṇehi    cha Ma  niddāyane    Sī  yathāssa 
  
  
 page    
                                  Kakudhavagga 
                           Sampadāsuttadvayavaṇṇanā 
             Pañcamassa paṭhame pañca sampadā missikā kathitā  Dutiye purimā 
 catasso missikā  pañcamī lokikāva  
                            Byākaraṇasuttavaṇṇanā 
           Tatiye aññabyākaraṇānīti arahattabyākaraṇāni  Mandattāti mandabhāvena 
 aññāṇena  Momūhattāti atimūḷhabhāvena  Aññaṃ byākarotīti arahattaṃ pattosmīti 
 katheti  Icchāpakatoti icchāya abhibhūto  Adhimānenāti adhigatamānena  Sammadevāti 
 hetunā nayena kāraṇeneva  
                          Phāsuvihārasuttādivaṇṇanā 
             Catutthe phāsuvihārāti sukhavihāRā  Pañcame akuppanti arahattaṃ  
                             Sutadharasuttavaṇṇanā 
           Chaṭṭhe appaṭṭhoti appasamārambho  Appakiccoti appakaraṇīyo  Subharoti 
 sukhena bharitabbo suposo  Susantosoti tīhi santosehi suṭṭhu santoso  
 Jīvitaparikkhāresūti jīvitasambhāresu  Appāhāroti mandāhāro  Anodarikattanti 
 na odarikabhāvaṃ amahagghasabhāvaṃ anuppatto    Appamiddhoti na bahuniddo  
 Sattamaṭṭhamāni uttānatthāni  
                              Sīhasuttavaṇṇanā 
           Navame sakkaccaññeva pahāraṃ   deti no asakkaccanti anavaññāya 
  Footnote    cha Ma  anuyutto    cha Ma  ayaṃ pāṭho na dissati 
  
  
 page    
 Avirajjhitvāva deti  no avaññāya virajjhitvā  Mā me yoggapatho nassāti mayā 
 katayoggapatho mayhaṃ mā nassatu  eko sīho uṭṭhāya biḷāraṃ paharanto virajjhitvā 
 paharīti evaṃ vattāro mā hontūti attho  Annabhāranesādānanti ettha 
 annaṃ vuccati yavabhattaṃ    taṃ bhāro etesanti annabhāRā  Yācakānaṃ   etaṃ 
 nāmaṃ  Nesādāti   vuccanti sākuṇikā  Iti sabbapacchimāya koṭiyā etesaṃ 
 yācakanesādānampi sakkaccameva deseti  
                             Kakudhatherasuttavaṇṇanā 
            Dasame attabhāvapaṭilābhoti sarīrapaṭilābho  Dve vā tīṇi vā 
 māgadhakāni gāmakkhettānīti ettha māgadhikaṃ gāmakkhettaṃ gāvutaṃ   atthi khuddakaṃ  
 atthi majjhimaṃ  atthi mahantaṃ  khuddakaṃ gāmakkhettaṃ ito cattāḷīsaṃ usabhāni    
 ito cattāḷīsanti gāvutaṃ hoti  majjhimaṃ ito gāvutaṃ  ito gāvutanti aḍḍhayojanaṃ 
 hoti  mahantaṃ ito diyaḍḍhagāvutaṃ  ito diyaḍḍhagāvutanti tigāvutaṃ hoti  Tesu 
 khuddakena gāmakkhettena tīṇi  khuddakena ca majjhimena ca dve gāmakkhettāni tassa 
 attabhāvo  Tigāvutaṃ hissa sarīraṃ  Pariharissāmīti paṭijaggissāmi gopayissāmi  
 Rakkhassetanti rakkhassu etaṃ  Moghapurisoti tucchapuriso  Nāssassāti na etassa 
 bhaveyya  Samudācareyyāmāti katheyyāma  Sammannatīti sammānaṃ karoti  Yaṃ tumo 
 karissati tumova tena paññāyissatīti yaṃ esa karissati  esova tena kammena 
 pākaṭo bhavissati  Sesaṃ sabbattha uttānamevāti  
                          Kakudhavaggo pañcamo  
                         Dutiyapaṇṇāsako niṭṭhito  
                             
  Footnote    Sī  yavasaṃ    Sī  yāvasikānaṃ    cha Ma  nesādā    cha Ma  ayaṃ pāṭho na dissati 
    Sī  ka  usabhā 
  
  
 page    
                              Tatiyapaṇṇāsaka 
                                Phāsuvihāravagga 
                            Sārajjasuttavaṇṇanā 
            Tatiyassa paṭhame vesārajjakaraṇāti visāradabhāvāvahā    Sārajjaṃ hotīti 
 domanassaṃ hoti  
                            Ussaṅkitasuttavaṇṇanā 
            Dutiye ussaṅkitaparisaṅkitoti ussaṅkito ca parisaṅkito ca  Api 
 akuppadhammopīti api akuppadhammo khīṇāsavo samānopi parehi pāpabhikkhūhi ussaṅkita 
 parisaṅkito hotīti attho  Vesiyāgocarotiādīsu vesiyā vuccanti rūpūpajīviniyo  
 tā gocaro assāti vesiyāgocaro  tāsaṃ gehaṃ abhiṇhagamanoti attho  Sesapadesu 
 eseva nayo  Tattha pana vidhavāti matapatikā  Thullakumārīti mahallikakumāriyo  
                            Mahācorasuttavaṇṇanā 
            Tatiye ito bhogena paṭisantharissāmīti ito mama sāpateyyato bhogaṃ 
 gahetvā tena paṭisanthāraṃ karissāmi  tassa ca mama ca antaraṃ pidahissāmīti 
 attho  Gahaṇānīti parasantakānaṃ bhaṇḍānaṃ gahaṇāni  Guyhamantāti guhitabbamantā  
 Antaggāhikāyāti sassataṃ vā ucchedaṃ vā gahetvā ṭhitāya  Sesamettha uttānatthameva  
 Catutthe sabbaṃ heṭṭhā vuttanayameva  
                           Phāsuvihārasuttavaṇṇanā 
            Pañcame mettaṃ kāyakammanti mettacittena pavattitaṃ kāyakammaṃ  
 Āvi ceva raho cāti sammukhe ceva parammukhe ca  Itaresupi eseva nayo  
  Footnote    Sī  ñāṇasomanassakaraṇā visāradabhāvāvahā 
  
  
 page    
 Yāni tāni sīlānītiādi catupārisuddhisīlavasena vuttaṃ  Samādhisaṃvattanikānīti 
 maggasamādhiphalasamādhinibbattakāni  Sīlasāmaññagatoti samānasīlataṃ gato  ekasadisasīlo 
 hutvāti attho  Takkarassāti yo naṃ karoti  tassa  Iti imasmiṃ sutte sīlaṃ 
 sāmaññakaṃ   kathitaṃ  diṭṭhi vipassanāsammādiṭṭhīti  
                            Ānandasuttavaṇṇanā 
            Chaṭṭhe no ca paraṃ adhisīle sampavattā hotīti paraṃ sīlabhāvena 
 na garahati na upavadati  Attānupekkhīti attanova katākataṃ jānanavasena attānaṃ 
 anupekkhitā  No parānupekkhīti parassa katākatesu abyāvaṭo  Appaññātoti 
 apākaṭo appapuñño  Appaññātakenāti appaññātabhāvena apākaṭatāya mandapuññatāya  
 No paritassatītiparitāsaṃ nāpajjati  Iti iminā suttena   khīṇāsavova kathitoti  
                             Sīlasuttādivaṇṇanā 
               Sattame sīlasamādhipaññā missikā kathitā  vimutti arahattaphalaṃ  
 vimuttiñāṇadassanaṃ paccavekkhaṇañāṇaṃ lokiyameva  Aṭṭhamepi eseva nayo  Paccavekkhaṇañāṇaṃ 
 panettha asekhassa pavattattā asekhanti vuttaṃ  
                           Cātuddisasuttādivaṇṇanā 
               Navame cātuddisoti catūsu disāsu appaṭihatacāro  Imasmiṃ 
 suttepi khīṇāsavova kathito  Dasame alanti yutto  Idhāpi khīṇāsavova kathito  
                         Phāsuvihāravaggo paṭhamo  
                          
  Footnote    cha Ma  sīlaṃ missakaṃ    cha Ma  imasmiṃ sutte 
  
  
 page    
                                Andhakavindavagga 
                             Kulupakasuttavaṇṇanā 
            Dutiyassa paṭhame asanthavavissāsīti attanā saddhiṃ santhavaṃ akarontesu 
 vissāsaṃ anāpajjantesuyeva vissāsaṃ karoti  Anissaravikappīti anissarova samāno 
 imaṃ detha  imaṃ gaṇhathāti issaro viya vikappeti  Byatthupasevīti vissaṭṭhāni   
 bhinnakulāni ghaṭanatthāya upasevati  Upakaṇṇakajappīti kaṇṇamūle mantaṃ gaṇhāti  
 Sukkapakkho vuttavipariyāyena veditabbo  
                           Pacchāsamaṇasuttavaṇṇanā 
            Dutiye pattapariyāpannaṃ na gaṇhātīti upajjhāye nivattitvā ṭhite 
 attano tucchapattaṃ datvā tassa pattaṃ na gaṇhāti  tato vā diyyamānaṃ na 
 gaṇhāti   na nivāretīti idaṃ vacanaṃ āpattivītikkamavacanaṃ nāmāti na jānāti  
 ñatvāpi   bhante evarūpaṃ nāma vattuṃ na vaṭṭatīti na nivāreti  Kathaṃ 
 opātetīti tassa kathaṃ chinditvā   attano kathaṃ paveseti  Jaḷoti jaḍo    
 Eḷamūgoti paggharitakheḷamūgo    Tatiyaṃ uttānameva  
                           Andhakavindasuttavaṇṇanā 
            Catutthe sīlavā hothāti sīlavanto hotha  Ārakkhasatinoti dvāra 
 rakkhikāya satiyā samannāgatā  Nipakkasatinoti dvārarakkhanakeneva ñāṇena 
 samannāgatasatino  Satārakkhena cetasā samannāgatāti satārakkhena cittena 
 samannāgatā  Appabhassāti appakathā  Sammādiṭṭhikāti kammassakatajjhānavipassanā 
 maggaphalavasena pañcavidhā sammādiṭṭhiyā samannāgatā  Apica paccavekkhaṇañāṇaṃpi 
 sammādiṭṭhiyevāti veditabbaṃ  
  Footnote    Sī  viyatthūpasevīti viyatthāni  cha Ma  vissaṭṭhupasevīti vissaṭṭhāni 
    cha Ma  ñatvā vāpi    cha Ma  bhinditvā   Sī khaḷoti jaḷo  Ma  eḷoti jaḷo 
    cha Ma  paggharitakheḷamukho 
  
  
 page    
                            Maccharinīsuttavaṇṇanā 
            Pañcame āvāsamaccharinīti āvāsaṃ maccharāyati  tattha aññesaṃ vāsaṃ 
 na sahati  Kulamaccharinīti upaṭṭhākakulaṃ maccharāyati  aññesaṃ tattha upasaṅkamanaṃ na 
 sahati  Lābhamaccharinīti lābhaṃ maccharāyati  aññesantaṃ upapajjantaṃ na sahati  
 Vaṇṇamaccharinīti guṇaṃ maccharāyati  aññesaṃ guṇakathaṃ na sahati  dhammamaccharinīti 
 pariyattidhammaṃ maccharāyati  aññesaṃ dātuṃ na icchati  
                           Vaṇṇanāsuttādivaṇṇanā 
               Chaṭṭhe saddhādeyyaṃ vinipātetīti parehi saddhāya dinnapiṇḍapātato 
 aggaṃ agahetvā parassa deti  Sattame issukinīti issāya samannāgatā  Sesaṃ sabbattha 
 uttānamevāti  
                         Andhakavindavagago dutiyo  
                           
                                 Gilānavagga 
                          Dutiyaupaṭṭhākasuttavaṇṇanā 
            Tatiyassa catutthe na paṭibaloti kāyabalena ca ñāṇabalena ca na 
 samannāgato    Āmisantaroti āmisahetuko cīvarādīni paccāsiṃsamāno  
                          Anāyussāsuttadvayavaṇṇanā 
               Pañcame anāyussāti āyupacchedanā na āyuvaḍḍhanā  Chaṭṭhepi 
 eseva nayo  
  Footnote    cha Ma  asamannāgato 
  
  
 page    
                            Vapakāsasuttavaṇṇanā 
            Sattame nālaṃ saṃghamhā vapakāsitunti saṃghato nikkhamitvā ekako 
 vasituṃ na yutto  Kāmaṃ cesa saṃghamajjhepi vasituṃ ayuttova asaṃghasobhanatāya    
 ovādānusāsanipaṭibaddhattā pana nippariyāyeneva saṃghamhā vapakāsituṃ na yutto  Alaṃ 
 saṃghamhā vapakāsitunti cātuddisattā saṃghamhā nikkhamma ekakova vasituṃ yutto  
 saṃghasobhanattā   pana saṃghepi vasituṃ yuttoyeva  Aṭṭhamaṃ uttānatthameva  
                            Parikuppasuttavaṇṇanā 
            Navame āpāyikāti apāyagāmino  Nerayikāti nirayagāmino  Parikuppāti 
 parikuppanasabhāvā purāṇavaṇasadisā  Atekicchāti akattabbapaṭikammā    Dasamaṃ 
 uttānatthamevāti  
                          Gilānavaggo tatiyo  
                           
                                  Rājavagga 
                         Paṭhamacakkānuvattanasuttavaṇṇanā 
            Catutthassa paṭhame dhammenāti dasakusaladhammena  Cakkanti āṇācakkaṃ  
 Atthaññūti rajjatthaṃ   jānāti  Dhammaññūti paveṇidhammaṃ jānāti  Mattaññūti 
 daṇḍe vā balismiṃ vā pamāṇaṃ jānāti  Kālaññūti rajjasukhānubhavanakālaṃ 
 vinicchayakaraṇakālaṃ janapadacārikakālañca jānāti  Parisaññūti ayaṃ parisā khattiyaparisā  
 ayaṃ brāhmaṇaparisā vessaparisā suddaparisā samaṇaparisāti jānāti  
  Footnote    Sī  asaṃghasobhanattā    cha Ma  saṃghasobhanatāya 
    cha Ma  akattabbaparikammā    Sī  hetuṃ  ṭīkā  rañjituṃ 
  
  
 page    
      Tathāgatavāre atthaññūti pañca atthe jānāti  Dhammaññūti cattāro 
 dhamme jānāti  Mattaññūti catūsu paccayesu paṭiggahaṇaparibhogamattaṃ jānāti  
 Kālaññūti ayaṃ kālo paṭisallānassa    ayaṃ samāpattiyā  ayaṃ dhammadesanāya  
 ayaṃ janapadacārikāyāti evaṃ kālaṃ jānāti  Parisaññūti ayaṃ parisā khattiyaparisā 
  pe  Ayaṃ samaṇaparisāti jānāti  Anuttaranti navahi lokuttaradhammehi anuttaraṃ  
 Dhammacakkanti seṭṭhacakkaṃ  
                         Dutiyacakkānuvattanasuttavaṇṇanā 
            Dutiye pitarā pavattitaṃ cakkanti cakkavattimhi pabbajite vā kālakate 
 vā cakkaratanaṃ sattāhamattaṃ ṭhatvā antaradhāyati  kathamesa taṃ anuppavatteti nāma  
 pituppaveṇiyaṃ ṭhatvā cakkavattivattaṃ pūretvā cakkavattirajjaṃ kārentopi pitarā 
 pavattitameva anuppavatteti nāma  
                           Dhammarājāsuttavaṇṇanā 
            Tatiyaṃ tikanipāte vuttanayameva  Sevitabbāsevitabbe panettha 
 pacchimapadadvayameva viseso  Tattha sammāājīvo sevitabbo  micchāājīvo na sevitabbo  
 Sappāyo gāmanigamo sevitabbo  asappāyo na sevitabbo  
                            Yassaṃdisaṃsuttavaṇṇanā 
            Catutthe ubhatoti dvīhipi pakkhehi  Mātito ca pitito cāti yassa 
 hi mātā khattiyā  mātu mātā khattiyā  tassāpi mātā khattiyā  Pitā 
 khattiyo  pitu pitā khattiyo  tassapi pitā khattiyo  So ubhato sujāto mātito 
 ca pitito ca  Saṃsuddhagahaṇikoti saṃsuddhāya mātukucchiyā samannāgato  samavepākiniyā 
 gahaṇiyāti ettha pana kammajatejodhātugahaṇīti vuccati  Yāva sattamā pitāmahayugāti 
  Footnote    cha Ma  paṭisallīnassa 
  
  
 page    
 Ettha pitu pitā pitāmaho  pitāmahassa yugaṃ pitāmahayugaṃ  Yuganti āyuppamāṇaṃ 
 vuccati  Abhilāpamattameva cetaṃ  atthato pana pitāmahoyeva pitāmahayugaṃ  Tato uddhaṃ 
 sabbepi pubbapurisā    pitāmahaggahaṇeneva gahitā  Evaṃ yāva sattamo puriso  tāva 
 saṃsuddhagahaṇiko   athavā akkhitto anupakuṭṭho jātivādenāti dasseti  Akkhittoti 
 apanetha etaṃ  kiṃ imināti evaṃ akkhitto anapekkhito    Anupakuṭṭhoti na 
 upakuṭṭho na akkosaṃ vā niddaṃ vā pattapubbo  Kena kāraṇenāti  jātivādena  itipi 
 hīnajātiko esoti evarūpena vacanenāti attho  
      Aḍḍhotiādīsu   yo koci attano santakena vibhavena aḍḍho hoti  Idha 
 pana na kevalaṃ aḍḍhoyeva  mahaddhano mahatā aparimāṇasaṅkhena dhanena 
 samannāgatoti attho  Pañcakāmaguṇavasena mahantā uḷārā bhogā assāti 
 mahābhogo  Paripuṇṇakoṭṭhāgāroti koso vuccati bhaṇḍāgāraṃ  nidahitvā ṭhapitena 
 dhanena paripuṇṇakoso  dhaññena ca paripuṇṇakoṭṭhāgāroti attho  Athavā catubbidho 
 koso hatthī assā rathā pattīti    tividhaṃ koṭṭhāgāraṃ dhanakoṭṭhāgāraṃ dhañña 
 koṭṭhāgāraṃ vatthakoṭṭhāgāranti  Taṃ sabbaṃpi paripuṇṇamassāti paripuṇṇakosa 
 koṭṭhāgāro  Assavāyāti kassaci bahuṃpi dhanaṃ dentassa senā na suṇāti  sā 
 anassavā nāma hoti  Kassaci adentassāpi suṇātiyeva  ayaṃ assavā nāma  
 Ovādapaṭikārāyāti     idaṃ vo kattabbaṃ  idaṃ na kattabbanti dinnaovādakarāya  
 Paṇḍitoti paṇḍiccena samannāgato  Byattoti paññāveyyattiyena yutto  Medhāvīti 
 ṭhānuppattikapaññāya samannāgato  Paṭibaloti samattho  Atthe cintetunti vuḍḍhiatthe 
 cintetuṃ  So hi paccuppannaatthavaseneva atītepi evaṃ ahesuṃ  anāgatepi 
 evaṃ bhavissantīti cinteti  Vijitāvīnanti vijitavijayānaṃ  mahantena vā vijayena 
 samannāgatānaṃ  Vimuttacittānanti pañcahi vimuttīhi vimuttamānasānaṃ  
  Footnote    Ma  pitupakkhapurisā    cha Ma  anavakkhitto    cha Ma  addhotiādīsu 
    cha Ma  raṭṭhanti    cha Ma  ovādapaṭikarāyāti 
  
  
 page    
                           Patthanāsuttadvayavaṇṇanā 
               Pañcame negamajānapadassāti nigamavāsino ca raṭṭhavāsino ca 
 janassa  Hatthismintiādīhi hatthiassarathatharudhanulekhamuddāgaṇanādīni soḷasamahāsippāni 
 dassitāni  Anavayoti samattho paripuṇṇo  Sesamettha heṭṭhā vuttanayeneva veditabbaṃ  
 Chaṭṭhe uparajjanti   uparājabhāvaṃ  
                            Appaṃsupatisuttavaṇṇanā 
            Sattame purisādhippāyāti asaddhammavasena purise uppannādhippāyā 
 purisajjhāsayā  Ādānādhippāyoti idāni gahetuṃ sakkhissāmi  idāni na   
 sakkhissāmīti evaṃ gahaṇādhippāyo  Visaññogādhippāyoti idāni nibbānaṃ 
 pāpuṇissāmi  idāni pāpuṇissāmīti evaṃ nibbānajjhāsayo  
                            Bhattādakasuttavaṇṇanā 
            Aṭṭhame bhattādakoti bhattakkhādako  bahubhattabhuñjoti attho  
 Okāsapharaṇoti okāsaṃ pharitvā aññesaṃ sambādhaṃ katvā ṭhānena okāsapharaṇo  
 Tattha tattha laṇḍaṃ sādheti   pātetīti laṇḍasādhano    Ettakā hatthīti gaṇanakāle 
 salākaṃ gaṇhātīti salākaggāhī  Nisīdanasayanavasena mañcapīṭhaṃ maddatīti mañcapīṭhamaddano    
 Bhikkhugaṇanakāle salākaṃ gaṇhātīti salākaggāhī  
                             Akkhamasuttavaṇṇanā 
            Navame hatthikāyanti hatthighaṭaṃ  Sesesupi eseva nayo  Saṅgāme 
 avacarantīti saṅgāmāvacaRā  Ekissā vā tiṇodakadattiyā vimānitoti ekadivasaṃ 
 ca   ekena tiṇodakadānena vimānito  ekadivasamattaṃ aladdhatiṇodakoti attho  
  Footnote    cha Ma  oparajjanti    cha Ma  ayaṃ saddo na dissati    cha Ma  sāreti 
    cha Ma  laṇḍasāraṇo    Sī  pīṭhamaddano    cha Ma  ayaṃ saddo na dissati 
  
  
 page    
 Ito paraṃpi eseva nayo  Na sakkoti cittaṃ samādahitunti ārammaṇe cittaṃ 
 sammā ṭhapetuṃ na sakkoti  Sesamettha uttānameva  Imasmiṃ pana sutte vaṭṭavivaṭṭaṃ 
 kathitanti veditabbaṃ  
                              Sotasuttavaṇṇanā 
            Dasame duruttānanti na suṭṭhu vuttānaṃ dosavasena pavattitānaṃ 
 pharusavacanānaṃ  Durāgatānanti dukkhuppādanākārena sotadvāraṃ āgatānaṃ  Vacanapathānanti 
 vacanānaṃ   dukkhānanti dukkhamānaṃ  Tibbānanti   bahalānaṃ tāpanasabhāvānaṃ 
 vā  Kharānanti pharusānaṃ  Kaṭukānanti tikhiṇānaṃ  Asātānanti amadhurānaṃ 
 amanāpānanti manaṃ appāyituṃ vaḍḍhetuṃ asamatthānaṃ  Pāṇaharānanti jīvitaharānaṃ  
 Yā sā disāti sabbasaṅkhārasamathādivasena dhamme   dissati avadissatīti   nibbānaṃ 
 disāti veditabbaṃ  Yasmā pana taṃ āgamma sabbe saṅkhārā samathaṃ gacchanti  
 tasmā sabbasaṅkhārasamathoti vuttaṃ  Sesaṃ sabbattha uttānameva  Imasmiṃ pana sutte 
 sīlasamādhipaññā missikā kathitāti  
                          Rājavaggo catuttho  
                           
                                 Tikaṇḍakīvagga 
                           Avajānātisuttavaṇṇanā 
            Pañcamassa paṭhame saṃvāsenāti ekatovāsena  Ādeyyamukhoti   ādiyanamukho  
 gahaṇamukhoti attho  Tamenaṃ datvā avajānātīti ayaṃ dinnaṃ paṭiggahetumeva 
 jānātīti evaṃ avamaññati  Tamenaṃ saṃvāsena avajānātīti appamattake kismiñcideva 
  Footnote    ka  tippānanti    cha Ma  ayaṃ pāṭho na dissati 
    cha Ma  apadissatīti    Sī  ādiyyamukhoti  Ma  ādiyamukhoti 
  
  
 page    
 Kujjhitvā jānāmahaṃ tayā katakammaṃ  ettakaṃ addhānaṃ ahaṃ kiṃ karonto vasiṃ  
 nanu tuyhameva katākataṃ vīmaṃsantotiādīni vattā hoti  Atha itaro addhā koci mayhaṃ 
 doso bhavissatīti kiñci paṭippharituṃ na sakkoti  Taṃ khippaññeva adhimuccito   
 hotīti taṃ vaṇṇaṃ vā avaṇṇaṃ vā sīghameva saddahati  Saddahanaṭṭhena hi ādānena 
 esa ādiyanamukhoti vutto    Ādhīyamukhoti   pāliyā pana ṭhapitamukhoti attho  Magge 
 khataāvāṭo viya āgatāgataṃ udakaṃ vaṇṇaṃ vā avaṇṇaṃ vā saddahanavasena sampaṭicchituṃ 
 ṭhapitamukhoti vuttaṃ hoti  
      Ittarasaddhoti parittasaddho  Kusalākusale dhamme na jānātītiādīsu kusale 
 dhamme ime kusalāti na jānāti  akusale dhamme ime akusalāti na jānāti  
 Tathā sāvajje sadosadhamme ime sāvajjāti  anavajje ca niddosadhamme 
 ime anavajjāti  hīne hīnāti  paṇīte paṇītāti  Kaṇhasukkasappaṭibhāgeti 
 ime kaṇhā sukke paṭibāhitvā   ṭhitattā sappaṭibhāgā nāma  ime ca sukkā 
 kaṇhe paṭibāhitvā ṭhitattā sappaṭibhāgāti na jānāti  
                            Ārabhatisuttavaṇṇanā 
            Dutiye ārabhati ca vippaṭisārī ca hotīti āpattivītikkamavasena ārabhati ceva  
 tappaccayā ca vippaṭisārī hoti  Cetovimuttiṃ paññāvimuttinti arahattasamādhiñceva 
 arahattaphalañāṇañca  Nappajānātīti anadhigatattā na jānāti  Ārabhati na vippaṭisārī 
 hotīti āpattiṃ āpajjati  vuṭṭhitattā pana na vippaṭisārī hoti  Na ārabhati 
 vippaṭisārī hotīti sakiṃ āpattiṃ āpajjitvā tato vuṭṭhāya pacchā kiñcāpi 
 nāpajjati  vippaṭisāraṃ pana vinodetuṃ na sakkoti  Na ārabhati na vippaṭisārī hotīti 
 na ceva āpattiṃ āpajjati   na ca vippaṭisārī hoti  Tañca 
  Footnote    cha Ma  adhimuccitā    Sī  ādiyyamukhoti vutto  Ma  ādiyanamukhoti attho 
    cha Ma  ādheyyamukhoti    cha Ma  paṭibāhetvā 
  
  
 page    
 Cetovimuttiṃ  pe  Nirujjhantīti arahattaṃ pana appatto hoti  Pañcamanayena 
 khīṇāsavo kathito  
      Ārabhajāti   āpattivītikkamasambhavā  Vippaṭisārajāti vippaṭisārato jātā  
 Pavaḍḍhantīti punappunaṃ uppajjanena vaḍḍhanti  Ārabhaje āsave pahāyāti 
 vītikkamasambhave āsave āpattidesanāya vā āpattivuṭṭhānena vā pajahitvā  
 Paṭivinodetvāti suddhante ṭhitabhāvappaccavekkhaṇena nīharitvā  Cittaṃ paññañca 
 bhāvetūti vipassanācittañca taṃsampayuttapaññañca bhāvetu  Sesaṃ iminā upāyeneva 
 veditabbanti  
                            Sārandadasuttavaṇṇanā 
            Tatiye kāmādhimuttānanti vatthukāmakilesakāmesu adhimuttānaṃ  Dhammānu 
 dhammapaṭipannoti navalokuttaradhammatthāya sahasīlakaṃ pubbabhāgapaṭipadaṃ paṭipanno 
 paṭipattipūrako puggalo dullabho lokasmiṃ  
                            Tikaṇḍakīsuttavaṇṇanā 
            Catutthe appaṭikūleti appaṭikūlārammaṇe  Paṭikūlasaññīti paṭikūlanti 
 evaṃsaññī    Eseva nayo sabbattha  Kathaṃ panāyaṃ evaṃ viharatīti  iṭṭhasmiṃ vatthusmiṃ 
 pana asubhāya vā pharati  aniccato vā upasaṃharati  Evaṃ tāva appaṭikūle paṭikūlasaññī 
 viharati  Aniṭṭhasmiṃ vatthusmiṃ mettāya vā pharati  dhātuto vā upasaṃharati  Evaṃ 
 paṭikūle appaṭikūlasaññī viharati  Ubhayasmiṃ pana purimanayassa ca pacchimanayassa ca 
 vasena tatiyacatutthavārā vuttā  chaḷaṅgupekkhāvasena pañcamo  Chaḷaṅgupekkhā cesā 
 khīṇāsavassa upekkhāsadisā  na pana khīṇāsavupekkhā  Tattha upekkhako vihareyyāti 
 majjhattabhāve ṭhito vihareyya  Kvacinīti   kismiñci ārammaṇe  Katthacīti 
 kismiñca 
  Footnote    cha Ma  ārambhajāti    Ma  evaṃ katasaññī    cha Ma  kvacanīti 
  
  
 page    
 Padese  Kiñcināti   koci appamattakopi  Iti imasmiṃ     sutte pañcasu ṭhānesu 
 vipassanāva kathitā  Taṃ āraddhavipassako eko   bhikkhu kātuṃ sakkoti  ñāṇavā 
 paññuttaro bahussutasamaṇopi kātuṃ sakkoti  Sotāpannasakadāgāmianāgāmino 
 kātuṃ sakkontiyeva  khīṇāsave vattabbameva natthīti  Pañcamaṃ uttānatthameva  
                             Mittasuttavaṇṇanā 
            Chaṭṭhe kammantaṃ kāretīti khettādikammantaṃ kāreti  Adhikaraṇaṃ 
 ādiyatīti cattāri adhikaraṇāni ādiyati  Pāmokkhesu bhikkhūsūti disāpāmokkhesu 
 bhikkhūsu  Paṭiviruddho hotīti paccanīkaggāhitāya viruddho hoti  Avaṭṭhānacārikanti 
 avavaṭṭhāne cārikaṃ    
                          Asappurisadānasuttavaṇṇanā 
            Sattame asakkaccaṃ dānaṃ   detīti na sakkaritvā suciṃ katvā 
 deti  Acittīkatvā detīti acittīkārena agāravavasena deti  Apaviṭṭhaṃ   detīti 
 na nirantaraṃ deti  athavā chaḍḍetukāmo viya deti  Anāgamanadiṭṭhiko detīti 
 katassa   nāma phalaṃ āgamissatīti evaṃ āgamanadiṭṭhiṃ na uppādetvā deti  
      Sukkapakkhe cittīkatvā detīti deyyadhamme ca dakkhiṇeyyesu ca cittīkāraṃ 
 upaṭṭhapetvā deti  Tattha deyyadhammaṃ paṇītaṃ ojavantaṃ katvā dento deyyadhamme 
 cittīkāraṃ upaṭṭhapeti nāma  Puggalaṃ vicinitvā dento dakkhiṇeyyesu cittīkāraṃ 
 upaṭṭhapeti nāma  Sahatthā detīti āṇattiyā parahatthena adatvā anamatagge 
 saṃsāre vicarantena me hatthapādānaṃ aladdhakālassa pamāṇaṃ nāma natthi  vaṭṭamokkhaṃ 
 bhavanissaraṇaṃ karissāmīti sahattheneva deti  Āgamanadiṭṭhikoti anāgatabhāvassa 
 paccayo bhavissatīti kammañca vipākañca saddahitvā detīti  
  Footnote    Sī  kiñcanāti  cha Ma  kiñcananti    cha Ma  ayaṃ pāṭho na dissati 
    Sī  anavatthacārikanti avavatthānacārikaṃ  cha Ma  anavatthacārikanti anavatthānacārikaṃ 
    cha Ma  ayaṃ pāṭho na dissati    cha Ma  apaviddhaṃ    Sī  kudāssu 
  
  
 page    
                           Sappurisadānasuttavaṇṇanā 
            Aṭṭhame saddhāyāti dānaṃ ca dānaphalaṃ ca saddahitvā  Kālenāti 
 yuttappayuttakālena  Anaggahitacittoti   aggahitacitto muttacāgo hutvā  
 Anupahaccāti anupaghātetvā guṇe amakkhetvā  Kālāgatā cassa atthā paripūrā   
 hontīti atthā āgacchamānā vayovuḍḍhakālena   anāgantvā yuttappayuttakāle 
 paṭhamavayasmiṃyeva āgacchanti ceva bahū ca honti  
                          Paṭhamasamayavimuttasuttavaṇṇanā 
            Navame samayavimuttassāti appitappitakkhaṇeyeva vikkhambhitehi kilesehi 
 vimuttattā samayavimuttisaṅkhātāya lokiyavimuttiyā vimuttacittassa  Dasamaṃ 
 uttānatthameva  
                         Tikaṇḍakīvaggo pañcamo  
                        Tatiyapaṇṇāsako  niṭṭhito  
                           
  Footnote    Ma  anuggahitacittoti    cha Ma  pacurā    cha Ma  vayovuḍḍhakāle 
  
  
 page    
                              Catutthapaṇṇāsaka 
                                 Saddhammavagga 
                         Paṭhamasammattaniyāmasuttavaṇṇanā 
            Catutthassa paṭhame abhabbo niyāmaṃ okkamituṃ kusalesu dhammesu 
 sammattanti kusalesu dhammesu sammattabhūtaṃ magganiyāmaṃ okkamituṃ abhabbo abhājanaṃ  
 Kathaṃ paribhotītiādīsu kiṃkathā nāma esāti vadanto kathaṃ paribhoti nāma  
 kinnāmesa katheti  kiṃ ayaṃ jānātīti vadanto kathikaṃ   paribhoti nāma  mayaṃ 
 kiṃ jānāma  kuto amhākaṃ etaṃ sotuṃ balanti vadanto attānaṃ paribhoti 
 nāma  Vipariyāyena sukkapakkho veditabbo  
                         Dutiyasammattaniyāmasuttavaṇṇanā 
            Dutiye anaññāte aññātamānīti aviññātasmiṃyeva viññātaṃ idaṃ 
 mayāti evaṃmānī  
                         Tatiyasammattaniyāmasuttavaṇṇanā 
             Tatiye makkhī dhammaṃ suṇātīti makkhī hutvā guṇamakkhanacittena 
 dhammaṃ suṇāti  Saupārambhacittoti   niggahāropanacitto  Randhagavesīti guṇarandhaṃ 
 guṇacchiddaṃ gavesanto  
                        Paṭhamasaddhammasammosasuttavaṇṇanā 
            Catutthe na sakkaccaṃ dhammaṃ suṇantīti ohatasotā sukatakārino 
 hutvā na suṇanti  Na pariyāpuṇantīti yathāsutaṃ dhammaṃ vaḷañjentāpi sakkaccaṃ 
 na vaḷañjenti    Pañcamaṃ uttānameva  
  Footnote    ka  kathitaṃ    cha Ma  upārambhacittoti    cha Ma  vaḷañjantāpi sakkaccaṃ na vaḷañjanti 
  
  
 page    
                        Tatiyasaddhammasammosasuttavaṇṇanā 
            Chaṭṭhe appaṭisaraṇoti appatiṭṭho  Ācariyā hi suttantassa 
 paṭisaraṇannāma  tesaṃ abhāvā appaṭisaraṇo hoti  Sesamettha heṭṭhā vuttanayameva  
                            Dukkathāsuttavaṇṇanā 
            Sattame puggalaṃ upanidhāyāti taṃ taṃ puggalaṃ upanikkhipitvāva  sakkhiṃ 
 katvāti attho  Kacchamānāyāti kathiyamānāya  Sesamettha aṭṭhamañca uttānatthameva    
                             Udāyīsuttavaṇṇanā 
            Navame anupubbikathaṃ   kathessāmīti dānānantaraṃ sīlaṃ  sīlānantaraṃ 
 sagganti evaṃ desanānupubbikaṃ   vā  yaṃ yaṃ suttapadaṃ vā gāthāpadaṃ vā nikkhittaṃ 
 hoti  tassa tassa anurūpaṃ kathaṃ vā kathessāmīti cittaṃ upaṭṭhapetvā paresaṃ dhammo 
 desetabbo  Pariyāyadassāvīti tassa tassa atthassa taṃ taṃ kāraṇaṃ dassento  
 Kāraṇañhi idha pariyāyoti vuttaṃ  Anuddayataṃ paṭiccāti mahāsambādhappatte satte 
 sambādhato mocessāmīti anukampaṃ āgamma  Na āmisantaroti na āmisahetuko  
 attano catuppaccayalābhaṃ anāsiṃsantoti attho  Attānañca parañca anupahaccāti 
 attukkaṃsanaparavambhanādivasena attānañca parañca guṇūpaghātena anupahantvā  
                           Duppaṭivinodayasuttavaṇṇanā 
            Dasame duppaṭivinodayāti yāni hassādīni kiccāni uppādetuṃ ṭhānāni 
 honti    tesu matthakaṃ asampattesu antarāyeva dunnīhārā dūvikkhambhayā honti  
 Paṭibhāṇanti kathetukāmatā vuccati  Ime pañca duppaṭivinodayā  na suppaṭivinodayā    
  Footnote    cha Ma  uttānatthamevāti           Sī  ānupubbikathaṃ  cha Ma  anupubbiṃ kathaṃ 
    Sī  desanānupubbikathā  cha Ma  desanānupubbīkathaṃ      cha Ma  nipphādetuṃ ṭhānāni 
  uppannāni honti    cha Ma  imāni pañca duppaṭivinodayāni  na suppaṭivinodayāni 
  
  
 page    
 Upāyena pana kāraṇena anurūpāhi paccavekkhaṇaanusāsanādīhi sakkā paṭivinodetunti  
                          Saddhammavaggo paṭhamo  
                             
                                 Āghātavagga 
                        Paṭhamaāghātapaṭivinayasuttavaṇṇanā 
            Dutiyassa paṭhame āghātaṃ paṭivinenti vūpasamentīti āghātapaṭivinayā  
 Yattha bhikkhuno uppanno āghāto sabbaso paṭivinetabboti yattha ārammaṇe 
 bhikkhuno āghāto uppanno hoti  Tattha so sabbo imehi pañcahi paṭivinodetabboti 
 attho  Mettā tasmiṃ puggale bhāvetabbāti tikacatukkajjhānavasena mettā 
 bhāvetabbā  Karuṇāyapi eseva nayo  Upekkhā pana catukkapañcakajjhānavasena 
 bhāvetabbā yasmā pana yaṃ puggalaṃ passato cittaṃ na nibbāti  tasmiṃ muditā 
 na upaṭṭhahati    tasmā sā na vuttā  Asatiamanasikāroti yathā so puggalo 
 na upaṭṭhāti  kuḍḍādīhi antarito viya hoti  evaṃ tasmiṃ asatiamanasikāro 
 āpajjitabbo  Sesaṃ heṭṭhā vuttanayattā uttānameva  
                        Dutiyaāghātapaṭivinayasuttavaṇṇanā 
            Dutiye āghāto etesu paṭivinetabbotipi   āghātapaṭivinayā  
 Āghāto etehi paṭivinetabbotipi āghātapaṭivinayā  Paṭivinayāti   hi 
 paṭivinayavatthūnaṃpi paṭivinayakāraṇānaṃpi etaṃ adhivacanaṃ  tadubhayampi idha vaṭṭati  Pañca hi 
 puggalā paṭivinayavatthū honti pañcahi upamāhi pañca paṭipattiyo paṭivinayakāraṇāni  
 Labhati ca kālena kālaṃ cetaso vivaraṃ cetaso pasādanti kāle kāle samathavipassanā 
 cittassa uppannokāsasaṅkhātaṃ vivarañceva saddhāya pasannabhāvasaṅkhātaṃ   pasādañca labhati  
  Footnote    cha Ma  saṇṭhahati    Ma  paṭivinodetabboti    cha Ma  paṭivinayoti 
    cha Ma  saddhāsampannabhāvasaṅkhātaṃ 
  
  
 page    
 Rathiyāyāti antaravīthiyaṃ  Nantakanti pilotikakhaṇḍaṃ  Niggahitvāti akkamitvā  
 Yo tattha sāroti yaṃ tattha thiraṭṭhānaṃ  Taṃ paripātetvāti taṃ luñcitvā  Evameva khoti 
 ettha paṃsukūliko viya mettāvihārī daṭṭhabbo  rathiyā   nantakaṃ viya veripuggalo  
 dubbalaṭṭhānaṃ viya aparisuddhakāyasamācāratā  thiraṭṭhānaṃ viya parisuddhavacīsamācāratā  
 dubbalaṭṭhānaṃ chaḍḍetvā thiraṭṭhānaṃ ādāya gantvā sibbitvā rajitvā pārupitvā 
 vicaraṇakālo viya aparisuddhakāyasamācārataṃ amanasikatvā parisuddhavacīsamācārataṃ 
 manasikatvā verimhi cittuppādaṃ nibbāpetvā phāsuvihārakālo daṭṭhabbo  
      Sevālapaṇakapariyonaddhāti sevālena ca udakapappaṭakena ca paṭicchannā  
 Ghammaparetoti ghammena anugato  Kilantoti maggakilanto  Tasitoti taṇhābhibhūto  
 Pipāsitoti pānīyaṃ pātukāmo  Apaviyūhitvāti apanetvā  Pivitvāti pasannaṃ udakaṃ 
 pivitvā  Evameva khoti ettha ghammābhitatto puriso viya mettāvihārī daṭṭhabbo  
 sevālapaṇakaṃ viya aparisuddhavacīsamācāratā  pasannaṃ udakaṃ viya parisuddhakāyasamācāratā  
 sevālapaṇakaṃ apaviyūhitvā   pasannodakaṃ pivitvā gamanaṃ viya aparisuddhavacīsamācārataṃ 
 amanasikatvā parisuddhakāyasamācārataṃ manasikatvā verimhi cittuppādaṃ nibbāpetvā 
 phāsuvihārakālo daṭṭhabbo  
      Khobhessāmīti cālessāmi  Loḷessāmīti ākulaṃ karissāmi  Appeyyampi naṃ 
 karissāmīti pivituṃ asakkuṇeyyaṃ karissāmi  Catuguṇḍikoti   jānūhi ca hatthehi ca 
 bhūmiyaṃ patiṭṭhānena catuguṇḍiko hutvā  Gopītakaṃ pivitvāti gāviyo viya mukhena 
 ākaḍḍhanto   pivitvā  Evameva khoti ettha ghammābhitatto puriso viya 
 mettāvihārī daṭṭhabbo  gopadaṃ viya veripuggalo  gopade   parittaṃ udakaṃ viya 
 tassabbhantare parittaguṇo  catuguṇḍikassa gopītakaṃ pivitvā pakkamanaṃ viya tassa 
  Footnote    cha Ma  rathiyāya    cha Ma  apabyūhitvā    cha Ma  catukkuṇḍikoti  evamuparipi 
    cha Ma  ākaḍḍhento    Ma  gopadake 
  
  
 page    
 Aparisuddhakāyavacīsamācārataṃ amanasikatvā yaṃ so kālena kālaṃ dhammassavanaṃ nissāya cetaso 
 vivarappasādasaṅkhātaṃ pītipāmojjaṃ labhati  taṃ manasikatvā cittuppādanibbāpanaṃ 
 veditabbaṃ  
      Ābādhikoti iriyāpathabhañjanakena visabhāgābādhena ābādhiko  Puratopissāti 
 puratopi bhaveyya  Anayabyasananti avuḍḍhiṃ vināsaṃ  Evameva khoti ettha so 
 anāthagilāno viya sabbakaṇhadhammasamannāgato puggalo  addhānamaggo viya 
 anamataggasaṃsāro  purato ca pacchato ca gāmānaṃ dūrabhāvo viya nibbānassa dūrabhāvo  
 sappāyabhojanānaṃ alābho viya sāmaññaphalabhojanānaṃ alābho  sappāyabhesajjānaṃ 
 alābho viya samathavipassanānaṃ abhāvo  paṭirūpaupaṭṭhākānaṃ alābho viya ovādānusāsanīhi 
 kilesatikicchakānaṃ abhāvo  gāmantanāyakassa alābho viya nibbānasampāpakassa tathāgatassa 
 vā tathāgatasāvakassa vā aladdhabhāvo  aññatarassa purisassa disvā kāruññupaṭṭhānaṃ viya 
 tasmiṃ puggale mettāvihārikassa kāruññaṃ uppādetvā cittanibbāpanaṃ veditabbaṃ  
      Acchodakāti pasannodakā  Sātodakāti madhurodakā  Sītodakāti tanusītasalilā  
 Setakāti ūmibhijjanaṭṭhānesu setavaṇṇā  Supatiṭṭhāti samatiṭṭhā  Evameva khoti ettha 
 ghammābhitatto puriso viya mettāvihārī daṭṭhabbo  sā pokkharaṇī viya parisuddhasabba 
 dvārapuriso  nhātvā pivitvā paccuttaritvā rukkhacchāyāya nipajjitvā 
 yathākāmaṃ gamanaṃ viya tesu dvāresu yaṃ icchati  taṃ ārammaṇaṃ katvā cittanibbāpanaṃ 
 veditabbaṃ  Tatiyacatutthāni  heṭṭhā vuttanayāneva  
                           Pañcapucchāsuttavaṇṇanā 
            Pañcame paribhavanti paribhavanto  evaṃ paribhavissāmīti paribhāvanatthāya 
 pucchatīti attho  Ñātukāmoti   jānitukāmo hutvā  
  Footnote    cha Ma  aññātukāmoti 
  
  
 page    
                             Nirodhasuttavaṇṇanā 
            Chaṭṭhe atthetaṃ ṭhānanti atthi etaṃ kāraṇaṃ  No ce diṭṭheva 
 dhamme aññaṃ ārādheyyāti no ce imasmiṃyeva attabhāve arahattaṃ pāpuṇeyya  
 Kavaḷiṅkārāhārabhakkhānaṃ   devānanti kāmāvacaradevānaṃ  Aññataraṃ manomayaṃ kāyanti 
 jhānamanena nibbattaṃ aññataraṃ suddhāvāsabrahmakāyaṃ  Udāyīti loḷudāyī    So hi 
 manomayanti sutvā āruppe na bhavitabbanti paṭibāhi  Thero sāriputto 
 kiṃ jānāti  yassa sammukhā evaṃ bhikkhū vacanaṃ paṭikkosantīti evaṃ bālānaṃ 
 laddhiuppattipaṭibāhanatthaṃ taṃ vacanaṃ anadhivāsetvā yena bhagavā tenupasaṅkami  
      Atthi nāmāti apadissanatthe   nipāto  Teneva cettha ajjhupekkhissathāti 
 anāgatavacanaṃ kataṃ  Ayaṃ hettha attho  ānanda tumhe theraṃ bhikkhuṃ viheṭhiyamānaṃ 
 ajjhupekkhatha  na vo evaṃ parisahāmi   na sahāmi nādhivāsemīti  Kasmā pana bhagavā 
 ānandattheraṃyeva evamāhāti   dhammabhaṇḍāgārikattā  Dhammabhaṇḍāgārikassa hi evaṃ 
 vadantoyeva   paṭibāhituṃ bhāro  Apicesa sāriputtattherassa piyasahāyo  tenāpissa 
 esa bhāro  Tattha kiñcāpi bhagavā ānandattheraṃ garahanto evamāha  na panesā 
 tasseva garahā  sammukhībhūtānaṃ sabbesaṃyeva garahāti veditabbā  Vihāranti gandhakuṭiṃ  
      Anacchariyanti na acchariyaṃ  Yathāti kāraṇavacanaṃ  Āyasmantaññevettha upavānaṃ 
 paṭibhāseyyāti ettha bhagavatā ca evaṃ etadeva kāraṇaṃ ārabbha udāhaṭe 
 āyasmatoyeva upavānassa paṭivacanaṃ paṭibhātu upaṭṭhātūti dīpeti  Sārajjaṃ 
 okkantanti domanassaṃ anupaviṭṭhaṃ  Sīlavātiādīhi khīṇāsavasīlādīniyeva kathitāni  
 Khaṇḍiccenātiādīni sakkārādīnaṃ kāraṇapucchāvasena vuttāni  Khaṇḍiccādīhi 
 kāraṇehi sabrahmacāriṃ   sakkareyyunti ayañcettha adhippāyo  
  Footnote    cha Ma  kabaḷīkārāhārabhakkhānaṃ    cha Ma  lāḷudāyī    cha Ma  amarisanatthe 
    Sī  Ma  evaṃ marisāmi  cha  etaṃ marisayāmi    cha Ma  vadanto    cha Ma  kiṃ 
  khaṇḍiccādīhi kāraṇehi taṃ taṃ sabrahmacāriṃ 
  
  
 page    
                            Codanāsuttavaṇṇanā 
            Sattame codakenāti vatthusandassanā āpattisandassanā saṃvāsappaṭikkhepo 
 sāmīcipaṭikkhepoti catūhi codanāvatthūhi codayamānena  Kālena vakkhāmi no 
 akālenāti ettha cuditakassa kālo kathito  na codakassa  Paraṃ codentena 
 hi parisamajjhe vā uposathapavāraṇagge vā āsanasālābhojanasālādīsu vā na 
 codetabbaṃ    divāṭṭhāne nisinnakāle karotāyasmā okāsaṃ  ahaṃ āyasmantaṃ 
 vattukāmoti evaṃ okāsaṃ kāretvā codetabbaṃ  Puggalepi jane upaparikkhitvā   
 yo lolapuggalo abhūtaṃ vatvā bhikkhūnaṃ ayasaṃ āropeti  so okāsakammaṃ vināpi 
 codetabbo  Bhūtenāti tacchena sabhāvena  Saṇhenāti maṭṭhena mudukena  
 Atthasañhitenāti atthakāmatāya hitakāmatāya upetena  Avippaṭisāro upadahitabboti   
 amaṅkubhāvo uppādetabbo    Alante avippaṭisārāyāti yuttante amaṅkubhāvāya  
 Sesamettha uttānatthamevāti  Aṭṭhamaṃ heṭṭhā vuttanayattā pākaṭameva  
                           Khippanisantisuttavaṇṇanā 
            Navame khippaṃ nisāmayati upadhārayatīti khippanisanti    Suggahitaṃ katvā 
 gaṇhātīti suggahitaggāhī  Atthakusaloti aṭṭhakathāya cheko  Dhammakusaloti pāliyaṃ 
 cheko  Niruttikusaloti niruttivacanesu cheko  Byañjanakusaloti akkharappabhede 
 cheko  Pubbāparakusaloti atthapubbāparaṃ dhammapubbāparaṃ padapubbāparaṃ   
 akkharapubbāparaṃ   anusandhipubbāparanti imasmiṃ pañcavidhe pubbāpare cheko  Tattha 
 atthapubbāparakusaloti heṭṭhā atthena upari atthaṃ jānāti  upari atthena 
 heṭṭhā atthaṃ jānāti  Kathaṃ  so hi heṭṭhā atthaṃ ṭhapetvā upari atthe 
 vutte heṭṭhā attho atthīti jānāti  Upari atthaṃ ṭhapetvā heṭṭhā atthe 
  Footnote    cha  codetabbo  evamuparipi    cha Ma  puggalaṃ pana upaparikkhitvā 
    cha Ma  upadahātabboti    cha Ma  upanetabbo    Sī  Ma  khippanisantī 
     cha Ma  ayaṃ pāṭho na dissati    cha Ma  byañjanapubbāparaṃ 
  
  
 page    
 Vuttepi upari attho atthīti jānāti  Ubhato ṭhapetvā majjhe atthe vutte 
 ubhato attho atthīti jānāti  Majjhe atthaṃ ṭhapetvā ubhatobhāgesu atthesu 
 vuttesu   majjhe attho atthīti jānāti  Dhammapubbāparādīsupi eseva nayo  
 Anusandhipubbāpare pana sīlaṃ ādiṃ katvā āraddhe suttante matthake chasu 
 abhiññāsu āgatāsu yathānusandhiṃ yathānupadacchedaṃ   suttanto gatoti jānāti  
 Diṭṭhivasena āraddhe upari saccesu āgatesupi yathānusandhinā gatoti jānāti  
 Kalahabhaṇḍanavasena āraddhe upari sāraṇīyadhammesu āgatesupi  dvattiṃsatiracchānakathā 
 vasena āraddhe upari dasakathāvatthūsu   āgatesupi yathānusandhinā gatoti jānātīti  
                             Bhaddajisuttavaṇṇanā 
            Dasame abhibhūti abhibhavitvā ṭhito jeṭṭhako  Anabhibhūtoti aññehi 
 anabhibhūto  Aññadatthūti ekaṃsavacane nipāto  Dassanavasena daso  sabbaṃ passatīti 
 adhippāyo  Vasavattīti sabbaṃ janaṃ vase vatteti  Yathā passatoti iṭṭhārammaṇaṃ 
 vā hotu aniṭṭhārammaṇaṃ vā  yenākārena taṃ passantassa  Anantarā āsavānaṃ 
 khayo hotīti anantarāyeva arahattaṃ uppajjati  Yathā suṇatoti etthāpi eseva 
 nayo  Athavā yaṃ cakkhunā rūpaṃ disvā nirantarameva vipassanaṃ paṭṭhapetvā arahattaṃ 
 pāpuṇāti  taṃ tassa arahattaṃ cakkhuviññāṇānantaraṃ nāma hoti  Taṃ sandhāya 
 vuttaṃ idaṃ dassanānaṃ agganti  Dutiyepi   eseva nayo  
      Yathā sukhitassāti yena maggasukhena sukhitassa  Anantarā āsavānaṃ khayo 
 hotīti samanantarameva arahattaṃ uppajjati  Idaṃ sukhānaṃ agganti idaṃ maggasukhaṃ 
 sukhānaṃ uttamaṃ  Yathāsaññissāti idhāpi maggasaññā adhippetā  Yathābhūtassāti 
 yasmiṃ bhave yasmiṃ attabhāve ṭhitassa  Anantarāti anantarāyena arahattaṃ uppannaṃ    
  Footnote    cha Ma  atthe vutte    Sī  yathānuparicchedaṃ  cha Ma  yathāparicchedaṃ 
    aṅ dasaka          paṭhamakathāvatthusutta  khu u          meghiyasutta 
    cha Ma  dutiyapadepi    cha Ma  uppajjati 
  
  
 page    
 Idaṃ bhavānaṃ agganti ayaṃ pacchimo attabhāvo bhavānaṃ aggaṃ nāma  Athavā 
 yathābhūtassāti yehi khandhehi maggakkhaṇe bhūtassa vijjamānassa  Anantarā āsavānaṃ 
 khayo hotīti maggānantarameva phalaṃ uppajjati  Idaṃ bhavānaṃ agganti idaṃ maggakkhaṇe 
 khandhapañcakaṃ bhavānaṃ aggaṃ nāmāti  
                          Āghātavaggo dutiyo  
                         
                                 Upāsakavagga 
                           Sārajjasuttādivaṇṇanā 
               Tatiyassa paṭhamadutiyatatiyesu agāriyappaṭipatti kathitā  Sotāpanna 
 sakadāgāminopi hontu  vaṭṭantiyeva  
                             Verasuttavaṇṇanā 
            Catutthe bhayānīti cittutrāsabhayāni  Verānīti akusalaverānipi 
 puggalaverānipi  Cetasikanti cittanissitaṃ  Dukkhanti kāyappasādavatthukaṃ dukkhaṃ  
 Domanassanti domanassavedanaṃ  Imasmiṃ sutte viratippahānaṃ kathitaṃ  
                            Caṇḍālasuttavaṇṇanā 
            Pañcame upāsakapaṭikiṭṭhoti   upāsakapacchimako  Kotuhalamaṅgalikoti 
 iminā idaṃ bhavissatīti evaṃ pavattattā kotuhalasaṅkhātena  diṭṭhasutamutamaṅgalena 
 samannāgato  Maṅgalaṃ pacceti no kammanti maṅgalaṃ oloketi  kammaṃ na oloketi  
 Ito ca bahiddhāti imamhā sāsanā bahiddhā  Pubbakāraṃ karotīti dānādikaṃ 
 kusalakiccaṃ paṭhamataraṃ karoti  
  Footnote    cha Ma  upāsakapatikuṭṭhoti 
  
  
 page    
                              Pītisuttavaṇṇanā 
            Chaṭṭhe kinti mayanti kena nāma upāyena mayaṃ  Pavivekapītinti 
 paṭhamadutiyajjhānāni nissāya uppajjanakaṃ pītiṃ  Kāmūpasañhitanti kāmanissitaṃ duvidhe 
 kāme ārabbha uppajjanakaṃ  Akusalūpasañhitanti migasūkarādayo vijjhissāmīti 
 saraṃ khipitvā tasmiṃ viraddhe viraddhaṃ mayāti evaṃ akusale nissāya uppajjanakaṃ  
 Tādisesu pana ṭhānesu avirajjhantassa suṭṭhu me viddhaṃ  suṭṭhu me pahaṭanti 
 uppajjanakaṃ akusalūpasañhitaṃ sukhaṃ somanassaṃ nāma  Dānādīnaṃ upakaraṇānaṃ 
 asampattiyā uppajjamānaṃ pana kusalūpasañhitaṃ dukkhaṃ domanassanti veditabbaṃ  
                            Vaṇijjāsuttavaṇṇanā 
            Sattame vaṇijjāti vāṇijakammāni  Upāsakenāti tisaraṇagatena  
 Satthavaṇijjāti āvudhabhaṇḍaṃ kāretvā tassa vikkayo  Sattavaṇijjāti manussavikkayo  
 Maṃsavaṇijjāti sūkaramigādayo posetvā tesaṃ vikkayo  Majjavaṇijjāti yaṅkiñci 
   majjaṃ kāretvā tassa vikkayo  Visavaṇijjāti visaṃ kāretvā tassa vikkayo  
 Iti sabbaṃpi imaṃ vaṇijjaṃ neva attanā kātuṃ  na pare samādapetvā kāretuṃ vaṭṭati  
                             Rājasuttavaṇṇanā 
            Aṭṭhame pabbājentīti raṭṭhamhā pabbājenti  Yathāpaccayaṃ vā 
 karontīti yathādhippāyaṃ yathājjhāsayaṃ karonti  Tatheva   pāpakammaṃ pavedentīti 
 yathā tena kataṃ  taṃ tatheva aññesaṃ ārocenti kathenti  
                              Gihisuttavaṇṇanā 
            Navame saṃvutakammantanti pihitakammantaṃ  Ābhicetasikānanti 
  Footnote    Ma  tameva 
  
  
 page    
 Uttamacittanissitānaṃ  Diṭṭhadhammasukhavihārānanti paccakkheyeva dhamme pavattikkhaṇe 
 sukhavihārānaṃ  Ariyakantehīti ariyānaṃ kantehi maggaphalasīlehi  
      Ariyadhammaṃ samādāyāti ettha ariyadhammoti pañcasīlāni kathitāni  Merayaṃ vāruṇinti 
 catuvidhaṃ   merayaṃ pañcavidhañca suraṃ  Dhammañcānuvitakkayeti navavidhaṃ lokuttaradhammaṃ 
 anussativasena   vitakkeyya  Abyāpajjhaṃ hitaṃ cittanti niddukkhaṃ mettādi 
 brahmavihāracittaṃ  Devalokāya bhāvayeti brahmalokatthāya bhāveyya  Puññatthassa 
 jigiṃsatoti   puññena atthikassa puññaṃ gavesantassa  Santesūti buddhapaccekabuddha 
 tathāgatasāvakesu  Vipulā hoti dakkhiṇāti evaṃ dinnadānaṃ mahapphalaṃ hoti  
 Anupubbenāti sīlapūraṇādinā anukkamena  Sesaṃ tikanipāte vuttatthameva  
                             Gavesīsuttavaṇṇanā 
            Dasame sitaṃ pātvākāsīti mahāmaggeneva gacchanto taṃ sālavanaṃ 
 oloketvā atthi nu kho imasmiṃ ṭhāne kiñci sukāraṇaṃ uppannapubbanti 
 addasa kassapabuddhakāle gavesinā upāsakena kataṃ sukāraṇaṃ  Athassa etadahosi 
 idaṃ sukāraṇaṃ bhikkhusaṃghassa apākaṭaṃ paṭicchannaṃ  handa naṃ bhikkhusaṃghassa pākaṭaṃ 
 karomīti maggā okkamma aññatarasmiṃ padese ṭhitakova sitapātukammaṃ akāsi  
 aggaggadante dassetvā mandahasitaṃ hasi  Yathā hi lokiyamanussā udaraṃ paharantā 
 kahaṃ kahanti hasanti  na evaṃ buddhā  Buddhānaṃ pana haṭṭhapahaṭṭhākāra 
 mattameva hoti  
      Hasitañca nāmetaṃ terasahi somanassasahagatacittehi hoti  Tattha lokiyamahājano 
 akusalato ca catūhi  kāmāvacarakusalato ca catūhīti aṭṭhahi cittehi hasati  sekhā 
 akusalato diṭṭhigatasampayuttāni apanetvā chahi cittehi hasanti  khīṇāsavā catūhi 
 sahetukakiriyācittehi  ekena ahetukakiriyācittenāti pañcahi cittehi hasanti  
  Footnote    cha Ma  catubbidhaṃ    cha Ma  anussativaseneva    cha Ma  jigīsatoti 
  
  
 page    
 Tesupi balavārammaṇe āpāthamāgate dvīhi ñāṇasampayuttacittehi hasanti  
 dubbalārammaṇe duhetukacittadvayena ca ahetukacittena cāti tīhi cittehi hasanti  
 Imasmiṃ pana ṭhāne kiriyāhetukamanoviññāṇadhātusomanassasahagatacittaṃ bhagavato 
 pahaṭṭhākāramattaṃ hasitaṃ uppādesi    
      Taṃ panetaṃ hasitaṃ evaṃ appamattakaṃpi therassa pākaṭaṃ ahosi    Kathaṃ  
 tathārūpe hi kāle tathāgatassa catūhi dāṭhāhi cātuddasikamahāmeghamukhato   samosaritā 
 vijjulatā viya   virocamānā mahātālakkhandhappamāṇā rasmivaṭṭiyo uṭṭhahitvā 
 tikkhattuṃ siravaraṃ padakkhiṇaṃ katvā dāṭhaggesuyeva antaradhāyanti  Tena saññāṇena 
 āyasmā ānando bhagavato pacchato gacchamānopi sitapātubhāvaṃ jānāti  
      Iddhanti samiddhaṃ  Phītanti atisamiddhaṃ sabbapāliphullaṃ viya  Ākiṇṇa 
 manussanti janasamākulaṃ  Sīlesu aparipūrakārīti pañcasu sīlesu asamattakārī  
 Paṭidesitānīti upāsakabhāvaṃ paṭidesitāni  Samādapitānīti   saraṇesu patiṭṭhāpitānīti 
 attho  Iccetaṃ samasamanti iti etaṃ kāraṇaṃ sabbākārato samabhāveneva samaṃ  
 na ekadesena  Natthi kiñci atirekanti mayhaṃ imehi kiñci atirekaṃ natthi  
 Handāti vavassaggatthe nipāto  Atirekāyāti visesakāraṇatthāya paṭipajjāmīti 
 attho  Sīlesu paripūrakāriṃ dhārethāti pañcasu sīlesu samattakārīti jānātha  
 Ettāvatā tena pañcasīlāni samādinnāni nāma honti  Kimaṅgaṃ pana na 
 mayanti mayaṃ pana keneva kāraṇena paripūrikārino na bhavissāma  Sesamettha 
 uttānamevāti  
                          Upāsakavaggo tatiyo  
  Footnote    cha Ma  uppādeti    cha Ma  hoti    cha Ma  cātuddīpikamahāmeghamukhato 
    Sī  sateratā vijjulatā viya    Sī  samādapitāni 
  
  
 page    
                                 Araññavagga 
                            Āraññikasuttavaṇṇanā 
            Catutthassa paṭhame mandattā momūhattāti neva samādānaṃ jānāti  na ānisaṃsaṃ  
 Attano pana mandattā momūhattā aññāṇeneva āraññako hoti  Pāpiccho 
 icchāpakatoti araññe me viharantassa ayaṃ āraññakoti catupaccayena sakkāraṃ 
 karissanti  ayaṃ bhikkhu lajjī pavivittotiādīhi ca guṇehi sambhāvissantīti   
 evaṃ pāpikāya icchāya ṭhatvā tāyaeva icchāya abhibhūto hutvā āraññako 
 hoti  Ummādavasena araññaṃ pavisitvā viharanto pana ummādā cittakkhepā 
 āraññako nāma hoti  Vaṇṇitanti idaṃ āraññakaṅgaṃ nāma buddhehi ca 
 buddhasāvakehi ca vaṇṇitaṃ pasatthanti āraññako hoti  Idamatthitanti imāya 
 kalyāṇāya paṭipattiyā attho etassāti idamatthi  idamatthino bhāvo idamatthitā  
 Taṃ idamatthitaṃyeva nissāya  na aññaṃ kiñci lokāmisanti attho  Sesamettha 
 ito paresu ca uttānatthamevāti    
                          Araññavaggo catuttho  
                           
                                Brāhmaṇavagga 
                             Soṇasuttavaṇṇanā 
            Pañcamassa paṭhame brāhmaṇadhammāti brāhmaṇasabhāvā  Sunakhesūti 
 kukkuresu  Neva kiṇanti na vikkiṇantīti na gaṇhantā kiṇanti  na dadantā 
 vikkiṇanti  Sampiyeneva saṃvāsaṃ sambandhāya   sampavattentīti piyā piyaṃ 
  Footnote    cha Ma  sambhāvessantīti    cha Ma  uttānatthameva    Sī  saṃsaggatthāya 
  
  
 page    
 Upasaṅkamitvā paveṇiyaṃ bandhanatthaṃ   saṃvāsaṃ pavattayanti  Udarāvadehakanti udaraṃ 
 avadahitvā   upacinitvā pūretvā  Avasesaṃ ādāya pakkamantīti yaṃ bhuñjituṃ na 
 sakkonti  taṃ bhaṇḍikaṃ katvā gahetvā gacchanti  Imasmiṃ sutte vaṭṭameva kathitaṃ  
                          Doṇabrāhmaṇasuttavaṇṇanā 
            Dutiye tvaṃpi noti tvaṃpi nu  Pavattāroti pavattayitāro  Yesanti 
 yesaṃ santakaṃ  Mantapadanti vedasaṅkhātaṃ mantameva  Gītanti aṭṭhakādīhi dasahi 
 porāṇakabrāhmaṇehi sarasampattivasena sajjhāyitaṃ  Pavuttanti aññesaṃ vuttaṃ  
 vācitanti attho  Samihitanti samupabyuḷhaṃ rāsikataṃ piṇḍaṃ katvā ṭhapitanti 
 attho  Tadanugāyantīti etarahi brāhmaṇā taṃ tehi pubbehi gītaṃ anugāyanti 
 anusajjhāyanti  Tadanubhāsantīti taṃ anubhāsanti  Idaṃ purimasseva vevacanaṃ  
 Bhāsitamanubhāsantīti tehi bhāsitaṃ anubhāsanti  Sajjhāyitamanusajjhāyantīti tehi 
 sajjhāyitaṃ anusajjhāyanti  Vācitamanuvācentīti tehi aññesaṃ vācitaṃ anuvācenti  
 Seyyathīdanti te katameti attho  Aṭṭhakotiādīni   tesaṃ nāmāni  Te kira dibbena 
 cakkhunā oloketvā parūpaghātaṃ akatvā kassapasammāsambuddhassa bhagavato pāvacanena saha 
 saṃsandetvā mante ganthesuṃ  Apare   pana brāhmaṇā pāṇātipātādīni pakkhipitvā 
 tayo vede bhinditvā buddhavacanena saddhiṃ viruddhe akaṃsu  Tyāssumeti ettha 
 assūti nipātamattaṃ  te brāhmaṇā ime pañca brāhmaṇe paññāpentīti attho  
      Mante adhiyamānoti vede sajjhāyanto gaṇhanto  Ācariyadhananti ācariyapadakkhiṇaṃ   
 ācariyabhāgaṃ  Na issatthenāti na yodhājīvakammena uppādeti  Na rājaporisenāti na 
 rājupaṭṭhākabhāvena  Kevalaṃ bhikkhācariyāyāti suddhāya bhikkhācariyāyaeva  Kapālaṃ 
 anatimaññamānoti taṃ bhikkhābhājanaṃ anatimaññamāno  So hi 
  Footnote    Sī  ganthanatthaṃ    cha Ma  avadihitvā 
    ka  aṭṭakotiādīni    Sī  aparāparā  cha  aparāpare    cha  ācariyadakkhiṇaṃ 
  
  
 page    
 Puṇṇapattaṃ ādāya sīsaṃ nhāto kuladvāresu ṭhitā ahaṃ aṭṭhacattāḷīsa vassāni 
 komārabrahmacariyaṃ cariṃ  mantāpi me gahitā  ācariyassa ācariyadhanaṃ dassāmi  dhanaṃ 
 me dethāti yācati  Taṃ sutvā manussā yathāsatti yathābalaṃ aṭṭhapi soḷasapi 
 sataṃpi sahassaṃpi denti  Evaṃ sakalagāmaṃ caritvā laddhadhanaṃ ācariyassa niyyādeti  
 Taṃ sandhāyetaṃ vuttaṃ  Evaṃ kho doṇabrāhmaṇo brahmasamo hotīti evaṃ 
 brahmavihārehi samannāgatattā brāhmaṇo brahmasamo nāma hoti  
      Neva kayena na vikkayenāti neva attanā kayaṃ katvā gaṇhāti  na 
 parena vikkayaṃ katvā dinnaṃ  Udakūpasaṭṭhanti udakena upasaṭṭhaṃ pariccattaṃ  So 
 hi yasmiṃ kule vayappattā dārikā atthi  gantvā tassa dvāre tiṭṭhati  
 kasmā ṭhitosīti vutte ahaṃ aṭṭhacattāḷīsa vassāni komārabrahmacariyaṃ cariṃ  
 taṃ sabbaṃ tumhākaṃ demi  tumhe mayhaṃ dārikaṃ dethāti vadati  Te dārikaṃ ānetvā 
 tassa hatthe udakaṃ pātetvā denti  So taṃ udakūpasaṭṭhaṃ bhariyaṃ gaṇhitvā gacchati  
 Atimiḷhajoti atimiḷhe mahāgūtharāsimhi jāto  Tassa sāti tassa etā  Na 
 davatthāti na kīḷanatthā  Na ratatthāti na kāmaratiatthā  Methunaṃ uppādetvāti 
 dhītaraṃ vā puttaṃ vā uppādetvā idāni paveṇi ghaṭiyissatīti nikkhamitvā 
 pabbajati  Sugatiṃ saggaṃ lokanti brahmalokameva sandhāyetaṃ vuttaṃ  Devasamo hotīti 
 dibbavihārehi samannāgatattā devasamo nāma hoti  
      Tameva puttassādaṃ nikāmayamānoti yvāssa dhītaraṃ vā puttaṃ vā jātaṃ disvā 
 puttapemaṃ puttassādo uppajjati  taṃ paṭṭhayamāno icchamāno  Kuṭumbaṃ ajjhāvasatīti 
 kuṭumbaṃ saṇṭhapetvā kuṭumbamajjhe vasati  Sesamettha uttānamevāti  
                            Saṅgāravasuttavaṇṇanā 
            Tatiye pagevāti paṭhamaññeva  Kāmarāgapariyuṭṭhitenāti kāmarāgagahitena  
 Kāmarāgaparetenāti kāmarāgānugatena  Nissaraṇanti tividhaṃ kāmarāganissaraṇaṃ 
  
  
 page    
 Vikkhambhananissaraṇaṃ tadaṅganissaraṇaṃ samucchedanissaraṇanti  Tattha asubhe paṭhamajjhānaṃ 
 vikkhambhananissaraṇaṃ nāma  vipassanā tadaṅganissaraṇaṃ nāma  arahattamaggo 
 samucchedanissaraṇaṃ nāma  Taṃ tividhaṃpi nappajānātīti attho  Attatthampītiādīsu 
 arahattasaṅkhāto attano attho attattho nāma  paccayadāyakānaṃ attho parattho 
 nāma  sveva duvidhopi ubhayattho nāma  iminā nayena sabbavāresu attho veditabbo  
      Ayaṃ pana viseso  byāpādassa nissaraṇantiādīsu hi dve nissaraṇāni 
 vikkhambhananissaraṇañca samucchedanissaraṇañca  Tattha byāpādassa tāva mettāya 
 paṭhamajjhānaṃ vikkhambhananissaraṇaṃ nāma  anāgāmimaggo samucchedanissaraṇaṃ  thīnamiddhassa 
 ālokasaññā vikkhambhananissaraṇaṃ  arahattamaggo samucchedanissaraṇaṃ  Uddhacca 
 kukkuccassa yo koci samatho vikkhambhananissaraṇaṃ  uddhaccassa panettha arahattamaggo  
 kukkuccassa anāgāmimaggo samucchedanissaraṇaṃ  Vicikicchāya dhammavavaṭṭhānaṃ 
 vikkhambhananissaraṇaṃ  paṭhamamaggo samucchedanissaraṇaṃ  
      Yā panettha seyyathāpi brāhmaṇa udapatto saṃsaṭṭho lākhāya vātiādikā 
 upamā vuttā  tāsu udapattoti udakabharitā pāti  Saṃsaṭṭhoti vaṇṇabhedakaraṇavasena 
 saṃsaṭṭho  Ukkuṭṭhitoti kuṭṭhito    Ussadakajātoti usumajāto    
 Sevālapaṇakapariyonaddhoti tilabījakādibhedena sevālena vā nīlamaṇḍūkapiṭṭhivaṇṇena vā 
 udakapiṭṭhiṃ chādetvā nibbattena paṇakena pariyonaddho  Vāteritoti vātena pharito   
 kampito  Āviloti appasanno  Luḷitoti asannisinno  Kalalībhūtoti kaddamabhūto    
 Andhakāre nikkhittoti koṭṭhakantarādibhede anālokaṭṭhāne ṭhapito  Imasmiṃ sutte 
 bhagavā tīhi bhavehi desanaṃ nivaṭṭetvā    arahattanikūṭena niṭṭhapeti    brāhmaṇo pana 
 saraṇamatte patiṭṭhitoti  
  Footnote    Sī  ukkaṭṭhitoti kathito  cha Ma  ukkudhito kudhito    cha Ma  usumakajāto 
    cha Ma  erito    cha Ma  kaddamībhūto    Sī  Ma  nibbaṭṭetvā    cha Ma  niṭṭhapesi 
  
  
 page    
                           Kāraṇapālīsuttavaṇṇanā 
            Catutthe kāraṇapālīti pāloti tassa nāmaṃ  rājakulānaṃ pana kammantaṃ   
 kāretīti kāraṇapālī nāma jāto  Kammantaṃ kāretīti pātova uṭṭhāya dvāraṭṭālaka 
 pākāre akate kāreti  jiṇṇe paṭijaggāpeti  Piṅgiyāniṃ brāhmaṇanti evaṃnāmakaṃ 
 anāgāmiphale patiṭṭhitaṃ ariyasāvakaṃ brāhmaṇaṃ  So kira pātova uṭṭhāya gandhamālādīni 
 gāhāpetvā satthu santikaṃ gantvā vanditvā gandhamālādīhi pūjetvā nagaraṃ 
 āgacchati  idaṃ brāhmaṇassa devasikaṃ vattaṃ    Taṃ so evaṃ vattaṃ katvā āgacchantaṃ 
 addasa  Etadavocāti ayaṃ brāhmaṇo paññavā ñāṇuttaro  kahaṃ nu kho pātova 
 gantvā āgacchatīti cintetvā anukkamena santikaṃ āgataṃ sañjānitvā handa 
 kutotiādivacanaṃ   avoca  
      Tattha divā divasassāti divasassapi divā  majjhantikakāleti attho  Paṇḍito 
 maññatīti   bhavaṃ piṅgiyānī samaṇaṃ gotamaṃ paṇḍitoti maññati  udāhu noti 
 ayamettha attho  Ko cāhambhoti bho samaṇassa  Gotamassa paññāveyyattiyajānane 
 ahaṃ ko nāma  Ko ca samaṇassa gotamassa paññāveyyattiyaṃ jānissāmīti kuto 
 cāhaṃ samaṇassa gotamassa paññāveyyattiyaṃ jānissāmi  kena nāma kāraṇena 
 jānissāmīti evaṃ sabbathāpi attano ajānanabhāvaṃ dīpeti  Sopi nūnassa 
 tādisovāti yo samaṇassa gotamassa paññāveyyattiyaṃ jāneyya  sopi nūna dasa 
 pāramiyo pūretvā sabbaññutaṃ patto tādiso buddhoyeva bhaveyya  Sineruṃ vā 
 hi paṭhaviṃ vā ākāsaṃ vā sametukāmena tappamāṇo   daṇḍo vā rajju vā 
 laddhuṃ vaṭṭati  samaṇassa gotamassa paññaṃ jānantenapi tassa ñāṇasadisameva 
 sabbaññutañāṇaṃ laddhuṃ vaṭṭatīti dīpeti  Ādaravasena panettha āmeṇḍitaṃ kataṃ  
 Uḷārāyāti uttamāya seṭṭhāya  Ko cāhambhoti bho ahaṃ samaṇassa gotamassa 
 pasaṃsane ko nāma  Ko ca samaṇaṃ gotamaṃ pasaṃsissāmīti kena kāraṇena 
 pasaṃsissāmi  
  Footnote    cha Ma  kammante    cha Ma  vattanti    cha Ma  handa kuto nūtiādivacanaṃ 
    cha Ma  maññeti    Sī  tappamāṇova  Ma  appamāṇo 
  
  
 page    
      Pasatthapasatthoti sabbaguṇānaṃ upari varehi sabbalokapasatthehi attano 
 guṇeheva pasattho  na tassa aññehi pasaṃsanakiccaṃ atthi  Yathā hi  campakapupphaṃ 
 vā nīluppalaṃ vā padumaṃ vā lohitacandanaṃ vā attano vaṇṇagandhasiriyāva 
 pāsādikañceva sugandhañca  na tassa āgantukehi vaṇṇagandhehi thomanakiccaṃ atthi  
 Yathā ca maṇiratanaṃ vā candamaṇḍalaṃ vā attano ālokeneva obhāsati  na 
 tassa aññena obhāsanakiccaṃ atthi  Evaṃ samaṇo gotamo sabbalokapasatthehi 
 attano guṇeheva pasattho thomito  sabbalokassa seṭṭhataṃ pāpito  Na tassa 
 aññena pasaṃsanakiccaṃ atthi  
      Pasatthehi vā pasatthotipi pasatthapasattho  Ke pana pasatthā nāma  rājā 
 Pasenadikosalo kāsikosalavāsikehi pasattho  bimbisāro aṅgamagadhavāsīhi  vesālikā 
 licchavī  vajjīraṭṭhavāsīhi pasatthā  pāveyyakā mallā kosinārakā mallā aññehi te 
 te khattiyā tehi tehi jānapadehi pasatthā  caṅkīādayo brāhmaṇā brāhmaṇagaṇehi  
 anāthapiṇḍikādayo upāsakā upāsakagaṇehi  visākhādikā upāsikā anekasatāhi 
 upāsikāhi  sakuludāyiādayo paribbājakā anekehi paribbājakasatehi  
 uppalavaṇṇātherīādikā mahāsāvikā anekehi bhikkhunīsatehi  sāriputtattherādayo 
 mahātherā anekasatehi bhikkhūhi  sakkādayo devā anekasahassehi devehi  
 mahābrahmādayo brahmāno anekasahassehi brahmehi pasatthā  Te sabbepi 
 dasabalaṃ thomenti vaṇṇenti pasaṃsanti  Iti bhagavā pasatthapasatthoti vuccati  
 Atthavasanti atthānaṃ vasaṃ    
      Athassa so attano pasādakāraṇaṃ ācikkhanto seyyathāpi bho purisotiādimāha  
 Tattha aggarasaparitittoti bhojanarasesu pāyāso  sneharasesu gosappi  kasāvarasesu 
 khuddakamadhu anelakaṃ  madhurarasesu sakkarāti evamādayo aggarasā nāma  
  Footnote    cha  atthānisaṃsaṃ 
  
  
 page    
 Tesu yena kenaci parititto ākaṇṭhappapamāṇaṃ bhuñjitvā ṭhito  Aññesaṃ 
 hīnānanti aggarasehi aññesaṃ hīnarasānaṃ  Suttasoti suttato  suttabhāvenāti 
 attho  Sesesupi eseva nayo  Tato tatoti suttādīsu tato tato  Aññesaṃ 
 puthusamaṇabrāhmaṇappavādānanti ye aññesaṃ puthusamaṇabrāhmaṇānaṃ laddhisaṅkhātappavādā  
 tesaṃ  Na pihetīti na paṭṭheti  te kathiyamāne sotuṃpi na icchati  
 Jighacchādubbalyaparetoti jighacchāya ceva dubbalabhāvena ca anugato  Madhupiṇḍikanti 
 sālipiṭṭhaṃ bhajjetvā   catumadhurena yojetvā kataṃ baddhasattupiṇḍikaṃ  madhurapūvameva  
 Adhigaccheyyāti labheyya  Asecanakanti madhurabhāvakaraṇatthāya aññena rasena 
 anāsittakaṃ ojavantaṃ paṇītarasaṃ  
      Haricandanassāti suvaṇṇavaṇṇacandanassa  Lohitacandanassāti rattavaṇṇacandanassa  
 Surabhigandhanti sugandhagandhaṃ    Darathādayo ca   vaṭṭadarathā vaṭṭakilamathā 
 vaṭṭapariḷāhāeva  Udānaṃ udānesīti udāhāraṃ udāhari  Yathā hi yaṃ telaṃ 
 mānaṃ gahetuṃ na sakkoti  vissanditvā gacchati  taṃ avasekoti vuccati  Yaṃ ca 
 jalaṃ taḷākaṃ gahetuṃ na sakkoti  ajjhottharitvā gacchati  taṃ oghoti vuccati  Evameva 
 yaṃ pītivacanaṃ hadayaṃ gahetuṃ na sakkoti  adhikaṃ hutvā anto asaṇṭhahitvā bahi 
 nikkhamati  taṃ udānanti vuccati  Evarūpaṃ pītimayaṃ vacanaṃ nicchāresīti attho  
                            Piṅgiyānīsuttavaṇṇanā 
            Pañcame nīlāti idaṃ sabbasaṅgāhikaṃ  Nīlavaṇṇātiādi tasseva 
 vibhāgadassanaṃ  Tattha na tesaṃ pakativaṇṇo nīlo  nīlavilepanavilittattā panetaṃ 
 vuttaṃ  Nīlavatthāti paṭṭadukūlakoseyyādīnipi nesaṃ nīlāneva honti  Nīlālaṅkārāti 
 nīlamaṇīhi nīlapupphehi alaṅkatā  tesaṃ hatthālaṅkāraassālaṅkārarathālaṅkāra 
 sāṇivitānakañcukāpi sabbe nīlāyeva honti  Iminā nayena sabbapadesu attho 
 veditabbo  
  Footnote    cha Ma  bhajjitvā    cha Ma  sugandhaṃ    cha Ma  ayaṃ saddo na dissati 
  
  
 page    
      Padumaṃ yathāti yathā satapattaṃ rattapadumaṃ  Kokanadanti tasseva vevacanaṃ  
 Pātoti pageva suriyuggamanakāle  Siyāti bhaveyya  Avītagandhanti avigatagandhaṃ  
 Aṅgīrasanti bhagavato aṅgamaṅgehi rasmiyo niccharanti  tasmā aṅgīrasoti vuccati  
 Tapantamādiccamivantalikkheti dvisahassadīpaparivāresu catūsu mahādīpesu ālokakaraṇa 
 vasena antalikkhe tapantaṃ ādiccaṃ viya virocamānaṃ  Aṅgīrasaṃ passāti attānameva 
 vā mahājanaṃ vā sandhāya evaṃ vadati  
                            Mahāsupinasuttavaṇṇanā 
            Chaṭṭhe mahāsupināti mahantehi purisehi passitabbato mahantānañca 
 atthānaṃ nimittabhāvato mahāsupinā  Pāturahesunti pākaṭā ahesuṃ  Tattha 
 supinaṃ passanto catūhi kāraṇehi passati dhātukkhobhato vā anubhūtapubbato vā 
 devatopasaṃhārato vā pubbanimittato vāti  
      Tattha pittādīnaṃ khobhakaraṇapaccayappayogena khubhitadhātuko dhātukkhobhato supinaṃ 
 passati  Passanto ca nānāvidhaṃ supinaṃ passati pabbatā patanto viya  ākāsena 
 gacchanto viya  vāḷamigahatthicorādīhi anubaddho viya  Anubhūtapubbato passanto 
 pubbe anubhūtaṃ   ārammaṇaṃ passati  Devatopasaṃharato passantassa devatā 
 atthakāmatāya vā anatthakāmatāya vā atthāya vā anatthāya vā nānāvidhāni 
 ārammaṇāni upasaṃharanti  So tāsaṃ devatānaṃ ānubhāvena tāni ārammaṇāni 
 passati  Pubbanimittato passanto puññāpuññavasena uppajjitukāmassa atthassa 
 vā anatthassa vā pubbanimittabhūtaṃ supinaṃ passati bodhisattassa mātā viya 
 puttapaṭilābhanimittaṃ  kosalarājā viya soḷasa supine  ayameva bhagavā bodhisattabhūto 
 ime pañca mahāsupine viya cāti  
      Tattha yaṃ dhātukkhobhato anubhūtapubbato ca supinaṃ   passati  na taṃ saccaṃ 
  Footnote    cha Ma  anubhūtapubbaṃ    cha Ma  supine 
  
  
 page    
 Hoti  Yaṃ devatopasaṃhārato passati  taṃ saccaṃ vā hoti alikaṃ vā  Kuddhā hi 
 devatā upāyena vināsetukāmā viparītaṃpi katvā dassenti  Yaṃ pana pubbanimittato 
 passati  taṃ ekantaṃ saccameva hoti  Etesaṃ catunnaṃ mūlakāraṇānaṃ saṃsaggabhedatopi 
 supinabhedo hotiyeva  
      Taṃ panetaṃ catubbidhaṃpi supinaṃ sekhaputhujjanāva passanti appahīnavipallāsattā  
 asekhā na passanti pahīnavipallāsattā  Kiṃ pana taṃ passanto sutto passati 
 paṭibuddho  udāhu neva sutto na paṭibuddhoti  kiṃ cettha yadi tāva sutto passati  
 abhidhammavirodho āpajjati  Bhavaṅgacittena hi supati  taṃ rūpanimittādiārammaṇaṃ 
 vā rāgādisampayuttaṃ vā na hoti  Supinaṃ passantassa ca īdisāni cittāni 
 uppajjanti  Atha paṭibuddho passati  vinayavirodho āpajjati  Yañhi paṭibuddho 
 passati  taṃ sabbohārikacittena passati  Sabbohārikacittena ca kate vītikkame 
 anāpatti nāma natthi  Supinaṃ passantenapi kate vītikkame ekantaṃ anāpattieva  Atha 
 neva sutto na paṭibaddho passati  na nāma passati  Evañca sati supinassa abhāvo 
 āpajjati  na abhāvo  Kasmā  yasmā kapimiddhapareto passati  Vuttañhetaṃ 
 kapimiddhapareto kho mahārāja supinaṃ passatīti  
      Kapimiddhaparetoti makkaṭaniddāya yutto  Yathā hi makkaṭassa niddā 
 lahuparivattā hoti  evaṃ yā niddā punappunaṃ kusalādicittavokiṇṇattā 
 lahuparivattā  yassā pavattiyaṃ punappunaṃ bhavaṅgato uttaraṇaṃ hoti  tāya yutto 
 supinaṃ passati  Tenāyaṃ supino kusalopi hoti akusalopi abyākatopi  Tattha supinante 
 cetiyavandanadhammassavanadhammadesanādīni karontassa kusalo  pāṇātipātādīni 
 karontassa akusalo  dvīhi antehi mutto āvajjanatadārammaṇakkhaṇe 
 abyākatoti veditabbo  Svāyaṃ dubbalavatthukattā cetanāya paṭisandhiṃ ākaḍḍhituṃ 
 asamattho  Pavatte pana aññehi kusalākusalehi upatthambhito vipākaṃ deti  
  
  
 page    
 Kiñcāpi vipākaṃ deti  athakho avisaye uppannattā abbohārikāva supinante 
 cetanā    So panesa supino kālavasenapi divā tāva diṭṭho na sameti  tathā 
 paṭhamayāme majjhimayāme pacchimayāme ca  Balavapaccūse pana asitapītakhāyite sammā 
 pariṇāmaṃ gate kāyasmiṃ ojāya patiṭṭhitāya aruṇe uggacchamāneva diṭṭho supino sameti  
 Iṭṭhanimittaṃ supinaṃ passanto iṭṭhaṃ paṭilabhati  aniṭṭhanimittaṃ passanto aniṭṭhaṃ  
      Ime pana pañca mahāsupine neva lokiyamahājano passati  na mahārājāno  
 na cakkavattirājāno  na aggasāvakā  na paccekabuddhā  na sammāsambuddhā  
 eko sabbaññubodhisattoyeva passati  Amhākaṃ pana bodhisatto kadā ime supine 
 passīti  sve buddho bhavissāmīti cātuddasiyaṃ pakkhassa rattivibhāyanakāle passi  
 Terasiyantipi vadantiyeva  So ime supine disvā uṭṭhāya pallaṅkaṃ ābhujitvā 
 nisinno cintesi sace mayā kapilavatthunagare ime supinā diṭṭhā assu  
 pitumahārājassa katheyyaṃ  Sace pana me mātā jīveyya  tassā katheyyaṃ  Imasmiṃ kho 
 pana ṭhāne imesaṃ paṭiggāhako nāma natthi  ahameva paṭiggaṇhissāmīti  
 Tato idaṃ imassa pubbanimittaṃ  idaṃ imassāti sayameva supine pariggaṇhitvā   
 uruvelagāme sujātāya dinnapāyāsaṃ paribhuñjitvā bodhimaṇḍaṃ āruyha sambodhiṃ   
 patvā anukkamena jetavane viharanto attano makulabuddhakāle diṭṭhe pañca 
 mahāsupine vitthāretuṃ bhikkhū āmantetvā imaṃ desanaṃ ārabhi  
      Tattha mahāpaṭhavīti cakkavāḷagabbhaṃ pūretvā ṭhitā mahāpaṭhavī  Mahāsayanaṃ 
 ahosīti sirisayanaṃ ahosi  Ohitoti ṭhapito  So pana na udakasmiṃyeva ṭhapito 
 ahosi  athakho pācīnasamuddassa uparūparibhāgena   gantvā pācīnacakkavāḷamatthake 
 ṭhapito ahosīti veditabbo  Pacchime samudde dakkhiṇe samuddeti etesupi eseva 
 nayo  Tiriyā nāma tiṇajātīti dabbatiṇaṃ vuccati  Nābhiyā uggantvā nabhaṃ 
  Footnote    cha  supinantacetanā              cha Ma  paṭiggaṇhitvā 
    cha Ma  bodhiṃ                        cha Ma  uparibhāgena 
  
  
 page    
 Āhacca ṭhitā ahosīti naṅgalamattena rattadaṇḍena nābhito uggantvā passantassa 
 passantasseva vidatthimattaṃ ratanamattaṃ byāmamattaṃ yaṭṭhimattaṃ gāvutamattaṃ 
 aḍḍhayojanamattaṃ yojanamattanti evaṃ uggantvā uggantvā anekayojanasahassaṃ nabhaṃ 
 āhacca ṭhitā ahosi  Pādehi ussakkitvāti agganakhato paṭṭhāya pādehi 
 abhiruhitvā  Nānāvaṇṇāti eko nīlavaṇṇo  eko pītavaṇṇo  eko 
 lohitavaṇṇo  eko paṇḍupalāsavaṇṇoti evaṃ nānāvaṇṇā  Setāti paṇḍarā 
 parisuddhā  Mahato miḷhapabbatassāti tiyojanubbedhassa gūthapabbatassa  Uparūpari 
 caṅkamatīti matthakamatthake caṅkamati  Dīghāyukabuddhā pana tiyojanike miḷhapabbate 
 anupavisitvā nisinnā viya honti  
      Evaṃ ettakena ṭhānena pubbanimittāni dassetvā idāni saha 
 pubbanimittehi paṭilābhaṃ dassetuṃ yampi bhikkhavetiādimāha  Tattha sabbaguṇadāyakattā 
 buddhānaṃ arahattamaggo anuttarā sammāsambodhi nāma  Tasmā yaṃ so cakkavāḷa 
 mahāpaṭhaviṃ sirisayanabhisiṃ   addasa  taṃ buddhabhāvassa pubbanimittaṃ  Yaṃ himavanta 
 pabbatarājānaṃ bimbohanaṃ addasa  taṃ sabbaññutañāṇabimbohanassa pubbanimittaṃ  
 Yaṃ cattāro hatthapāde cakkavāḷamatthake ṭhite addasa  taṃ dhammacakkassa appaṭivattiyabhāve 
 pubbanimittaṃ  Yaṃ attānaṃ uttānakaṃ nipannaṃ  addasa  taṃ tīsu bhavesu avakujjānaṃ 
 sattānaṃ uttānamukhabhāvassa pubbanimittaṃ  Yaṃ akkhīni ummiletvā passanto viya 
 ahosi  taṃ dibbacakkhupaṭilābhassa pubbanimittaṃ  Yaṃ yāva bhavaggā ekālokaṃ ahosi  
 taṃ anāvaraṇañāṇassa pubbanimittaṃ  Sesaṃ pālinayeneva   veditabbanti  
                             Vassasuttavaṇṇanā 
            Sattame nemittāti nimittapāṭhakā  Tejodhātu pakuppatīti mahā 
 aggikkhandho uppajjati  Pāṇinā udakaṃ sampaṭicchitvāti uppannaṃ utusamuṭṭhānaṃ 
 udakaṃ tiyojanasatena hatthena paṭiggahetvā  Pamattā hontīti attano kīḷāya 
  Footnote    cha Ma  sirisayanabhūtaṃ    cha Ma  pāḷivaseneva 
  
  
 page    
 Pamattā honti vippavuṭṭhasatino  Tesañhi sakāya ratiyā ramāmāti citte 
 uppanne akālepi devo vassati  tadabhāve na vassati  Taṃ sandhāyetaṃ vuttaṃ 
 na kālepi devo vassatīti    Aṭṭhamanavamāni uttānatthāneva  
                            Nissāraṇīyasuttavaṇṇanā 
            Dasame nissāraṇīyāti nissaṭā visaññuttā  Dhātuyoti attasuñña 
 sabhāvā  Kāmaṃ manasikarototi kāmaṃ manasikarontassa  asubhajjhānato vuṭṭhāya agadaṃ 
 gahetvā visaṃ vīmaṃsanto viya vīmaṃsanatthaṃ kāmābhimukhaṃ cittaṃ pesentassāti attho  
 Na pakkhandatīti na pavisati  Na pasīdatīti pasādaṃ nāpajjati  Na santiṭṭhatīti 
 na patiṭṭhahati  Na vimuccatīti nādhimuccati  Yathā pana kukkuṭapattaṃ  vā nhārudaddulaṃ 
 vā aggimhi pakkhittaṃ paṭilīyati paṭikuṭati paṭivaṭṭati na sampasārīyati  evaṃ 
 paṭilīyati na sampasārīyati  Nekkhammaṃ kho panāti idha nekkhammaṃ nāma asubhesu paṭhamaj 
 jhānaṃ  tadassa   manasikaroto cittaṃ pakkhandati  Tassa taṃ cittanti tassa taṃ 
 asubhajjhānacittaṃ  Sugatanti gocare gatattā suṭṭhu gataṃ  Subhāvitanti ahānabhāgiyattā 
 suṭṭhu bhāvitaṃ  Suvuṭṭhitanti kāmato vuṭṭhitaṃ  Suvimuttanti kāmehi suṭṭhu 
 vimuttaṃ  Kāmapaccayā āsavā nāma kāmahetukā cattāro āsavā  Vighātāti 
 dukkhā  Pariḷāhāti kāmarāgapariḷāhā  Na so taṃ vedanaṃ vediyatīti so taṃ 
 kāmavedanaṃ vighātapariḷāhavedanañca na vediyati  Idamakkhātaṃ kāmānaṃ nissaraṇanti 
 idaṃ asubhajjhānaṃ kāmehi nissaṭattā kāmānaṃ nissaraṇanti akkhātaṃ  Yo pana 
 taṃ jhānaṃ pādakaṃ katvā saṅkhāre sammasanto tatiyamaggaṃ patvā anāgāmiphalena 
 nibbānaṃ disvā puna kāmā nāma natthīti jānāti  Tassa cittaṃ accantanissaraṇa 
 meva  Sesapadesupi eseva nayo  
      Ayaṃ pana viseso  dutiyavāre mettājhānāni byāpādassa nissaraṇaṃ nāma  
  Footnote    cha Ma  na kālavassanti    cha Ma  tamassa 
  
  
 page    
 Tatiyavāre karuṇājhānāni vihiṃsāya nissaraṇaṃ nāma  Catutthavāre arūpajjhānāni 
 rūpānaṃ nissaraṇaṃ nāma  Accantanissaraṇañcettha arahattaphalaṃ yojetabbaṃ  
 Pañcamavāre sakkāyaṃ manasikarototi suddhasaṅkhāre pariggaṇhitvā arahattappattassa 
 sukkhavipassakassa phalasamāpattito vuṭṭhāya vīmaṃsanatthaṃ pañcupādānakkhandhābhimukhaṃ 
 cittaṃ pesentassa  Idamakkhātaṃ sakkāyassa nissaraṇanti idaṃ arahattamaggena ca phalena 
 ca nibbānaṃ disvā ṭhitassa bhikkhuno puna sakkāyo natthīti uppannaarahattaphala 
 samāpatticittaṃ sakkāyassa nissaraṇanti akkhātaṃ  Idāni evaṃ sakkāyanissaraṇanirodhaṃ 
 patvā ṭhitassa khīṇāsavassa vaṇṇaṃ kathento tassa kāmanandīpi nānusetītiādimāha  Tattha 
 nānusetīti na nibbattati  Ananusayāti anibbattiyā  Sesamettha uttānatthamevāti  
                         Brāhmaṇavaggo pañcamo  
                        Catutthapaṇṇāsako niṭṭhito  
                           
  
  
 page    
                              Pañcamapaṇṇāsaka 
                                 Kimbilavagga 
                             Kimbilasuttavaṇṇanā 
            Pañcamassa paṭhame kimbilāyanti   evaṃnāmake nagare  Niculavaneti   
 muccalindavane  Etadavocāti ayaṃ kira thero tasmiṃyeva nagare seṭṭhiputto satthu 
 santike pabbajitvā pubbenivāsañāṇaṃ paṭilabhi  so attanā nivuṭṭhaṃ khandhasantānaṃ 
 anussaranto kassapadasabalassa sāsanosakkanakāle pabbajitvā catūsu parisāsu 
 sāsane agāravaṃ karontīsu nisseṇiṃ bandhitvā pabbataṃ āruyha tattha samaṇadhammaṃ 
 katvā attano nivuṭṭhabhāvaṃ   addasa  So satthāraṃ upasaṅkamitvā taṃ kāraṇaṃ 
 pucchissāmīti taṃ   ko nu kho bhantetiādivacanaṃ avoca  
               Satthari agāravā viharanti appatissāti satthari gāravañceva 
 jeṭṭhakabhāvañca anupaṭṭhapetvā viharanti  Sesesupi eseva nayo  Tattha cetiyaṅgaṇādīsu 
 chattaṃ dhāretvā upāhanā āruyha vicaranto nānappakārañca niratthakakathaṃ kathento 
 satthari agāravo viharati nāma  Dhammassavanagge pana nisīditvā niddāyanto ceva 
 nānappakārañca niratthakakathaṃ kathento dhamme agāravo viharati nāma  Saṃghamajjhe 
 bāhāvikkhepakaṃ nānatthakathaṃ kathento theranavamajjhimesu ca cittīkāraṃ akaronto 
 saṃghe agāravo viharati nāma  Sikkhaṃ aparipūrento sikkhāya agāravo viharati 
 nāma  Aññamaññaṃ kalahabhaṇḍanādīni karonto aññamaññaṃ agāravo viharati 
 nāma  Dutiyaṃ uttānatthameva  
                           Assājānīyasuttavaṇṇanā 
               Tatiye ājjavenāti   ujukabhāvena avaṅkagamanena  Javenāti 
  Footnote    cha Ma  kimilāyanti    Sī  niceluvaneti  Ma  veḷuvaneti    Ma  nibbattabhāvaṃ 
    cha Ma  etaṃ    cha Ma  ajjavenāti 
  
  
 page    
 Padajavena  Maddavenāti sarīramudutāya  Khantiyāti adhivāsanakkhantiyā  Soraccenāti 
 sucisīlatāya  Bhikkhuvāre ājjavanti ñāṇassa ujukagamanaṃ  Javoti sūrassa   hutvā 
 ñāṇassa gamanabhāvo    Maddavanti sīlamaddavaṃ  Khantīti adhivāsanakkhantiyeva  
 Soraccanti   sucisīlatāyeva  Catutthe pañcabalāni missakāni kathitāni  
                            Cetokhilasuttavaṇṇanā 
            Pañcame cetokhilāti cittassa thaddhabhāvā kacavarabhāvā khāṇukabhāvā  Satthari 
 kaṅkhatīti satthu sarīre vā guṇe vā kaṅkhati  Sarīre kaṅkhamāno dvattiṃsavarapurisalakkhaṇa 
 paṭimaṇḍitaṃ nāma sarīraṃ atthi nu kho natthīti kaṅkhati  guṇe kaṅkhamāno 
 atītānāgatapaccuppannajānanasamatthaṃ sabbaññutañāṇaṃ atthi nu kho natthīti kaṅkhati  
 Vicikicchatīti vicinanto kicchati  dukkhaṃ āpajjati  vinicchituṃ   na sakkoti  
 Nādhimuccatīti evametanti adhimokkhaṃ na paṭilabhati  Na sampasīdatīti guṇesu otaritvā 
 nibbicikicchabhāvena pasīdituṃ anāvilo bhavituṃ na sakkoti  Ātappāyāti 
 kilesasantāpakaviriyakaraṇatthāya  Anuyogāyāti punappunaṃ yogāya  Sātaccāyāti 
 satatakiriyāya  Padhānāyāti padahanatthāya  Ayaṃ paṭhamo cetokhiloti ayaṃ satthari 
 vicikicchāsaṅkhāto paṭhamo cittassa thaddhabhāvo evameva tassa   bhikkhuno appahīno 
 hoti  
      Dhammeti pariyattidhamme ca paṭivedhadhamme ca  Pariyattidhamme kaṅkhamāno tepiṭakaṃ 
 buddhavacanaṃ caturāsītidhammakkhandhasahassānīti vadanti  atthi nu kho etaṃ natthīti 
 kaṅkhati  Paṭivedhadhamme kaṅkhamāno vipassanānissando maggo nāma  magganissando   
 phalannāma  sabbasaṅkhārapaṭinissaggo nibbānaṃ nāmāti vadanti  taṃ atthi nu kho 
 natthīti kaṅkhati  Saṃghe kaṅkhatīti ujupaṭipannotiādīnaṃ padānaṃ vasena evarūpaṃ 
 paṭipadaṃ paṭipanno cattāro maggaṭṭhā cattāro phalaṭṭhāti aṭṭhannaṃ puggalānaṃ 
  Footnote    cha  sūraṃ    Sī  vahanabhāvo    cha Ma  soraccaṃ 
    vinicchetuṃ    cha Ma  evametassa    cha Ma  magganissandaṃ 
  
  
 page    
 Samūhabhūto saṃgho nāma atthi nu kho natthīti kaṅkhati  Sikkhāya kaṅkhamāno 
 adhisīlasikkhā nāma adhicittasikkhā adhipaññāsikkhā nāmāti vadanti  sā atthi 
 nu kho natthīti kaṅkhati  Ayaṃ pañcamoti ayaṃ sabrahmacārīsu kopasaṅkhāto 
 pañcamo cittassa thaddhabhāvo kacavarabhāvo khāṇukabhāvo  
                            Vinibandhasuttavaṇṇanā 
            Chaṭṭhe cetasovinibandhāti cittaṃ vinibandhitvā muṭṭhiyaṃ katvā viya 
 gaṇhantīti cetasovinibandhā  Kāmeti vatthukāmepi kilesakāmepi  Kāyeti 
 attano kāye  Rūpeti bahiddhārūpe  Yāvadatthanti yattakaṃ icchati  tattakaṃ  
 Udarāvadehakanti udarapūraṃ  Tañhi udaraṃ avadehanato udarāvadehakanti vuccati  
 Seyyasukhanti mañcapīṭhasukhaṃ utusukhaṃ vā  Passasukhanti yathā samparivattakaṃ sayantassa 
 dakkhiṇapassavāmapassānaṃ sukhaṃ hoti  evaṃ uppannaṃ sukhaṃ  Middhasukhanti niddāsukhaṃ  
 Anuyuttoti yuttappayutto viharati  Paṇidhāyāti paṭṭhayitvā  Sīlenātiādīsu 
 sīlanti catupārisuddhisīlaṃ  Vattanti vattasamādānaṃ  Tapoti tapacaraṇaṃ  Brahmacariyanti 
 methunavirati  Devo vā bhavissāmīti mahesakkhadevo vā bhavissāmi  Devaññataro 
 vāti appesakkhadevesu vā aññataroti  
                            Yāgusuttādivaṇṇanā 
               Sattame vātaṃ anulometīti vātaṃ anulometvā harati  Vatthiṃ 
 sodhetīti dhamaniyo suddhā karoti  Āmāvasesaṃ pācetīti sace āmāvasesakaṃ hoti  
 taṃ pāceti  Aṭṭhame acakkhussanti na cakkhūnaṃ hitaṃ   cakkhuṃ visuddhiṃ   na karoti  
                            Gītassarasuttavaṇṇanā 
             Navame āyatakenāti dīghena  paripuṇṇapadabyañjanakaṃ   gāthāvattañca 
  Footnote    cha Ma  cakkhuṃ visuddhaṃ    Sī  paripuṇṇapadabyañjanataṃ 
  
  
 page    
 Vināsetvā pavattena  Sarakuttimpi nikāmayamānassāti evaṃ gītassaro kātabboti 
 sarakiriyaṃ paṭṭhayamānassa  Samādhissa bhaṅgo hotīti samathavipassanācittassa 
 vināso hoti  
                            Muṭṭhassatisuttavaṇṇanā 
            Dasame dukkhaṃ supatīti nānāvidhaṃ supinaṃ passanto dukkhaṃ supati  
 Dukkhaṃ paṭibujjhatīti paṭibujjhantopi uttasitvā salomahaṃso paṭibujjhati  Imasmiṃ 
 sutte satisampajaññaṃ missakaṃ kathitaṃ  
                          Kimbilavaggo paṭhamo  
                          
                                Akkosakavagga 
                            Akkosakasuttavaṇṇanā 
            Dutiyassa paṭhame akkosakaparibhāsakoti dasahi akkosavatthūhi akkosako  
 bhayadassanena paribhāsako  Chinnaparipanthoti lokuttarapapañcassa   chinnattā 
 chinnaparipantho  Rogātaṅkanti rogoyeva kicchājīvikāvahanato   rogātaṅko nāma  
                           Bhaṇḍanakārakasuttavaṇṇanā 
            Dutiye adhikaraṇakārakoti catunnaṃ adhikaraṇānaṃ aññatarassa kārako  
 Anadhigatanti pubbe appattavisesaṃ  
                              Sīlasuttavaṇṇanā 
            Tatiye dussīloti asīlo nissīlo  Sīlavipannoti vipannasīlo 
  Footnote    Ma  chinnaparibandhoti lokuttaraparibandhassa  cha  chinnaparipanthoti 
  lokuttaraparipanthassa    cha Ma  kicchajīvikāyāvahanato 
  
  
 page    
 Bhinnasaṃvaro  Pamādādhikaraṇanti pamādakāraṇā  Idañca suttaṃ gahaṭṭhānaṃ vasena āgataṃ  
 pabbajitānaṃpi pana labbhateva  Gahaṭṭho hi yena yena sippaṭṭhānena jīvikaṃ 
 kappeti  yadi kasiyā yadi vaṇijjāya pāṇātipātādivasena pamatto taṃ taṃ 
 yathākālaṃ sampādetuṃ na sakkoti  athassa mūlaṃ nassati  Māghātakālepi pāṇātipātaṃ 
 adinnādānādīni ca karonto daṇḍavasena mahatiṃ bhogajāniṃ nigacchati  Pabbajito 
 dussīlo pamādakāraṇā sīlato buddhavacanato jhānato sattaariyadhanato ca jāniṃ 
 nigacchati  Gahaṭṭhassa asuko asukakule jāto dussīlo pāpadhammo pariccatta 
 idhalokaparaloko bhattamattaṃpi   na detīti catuparisamajjhe pāpako kittisaddo 
 abbhuggacchati  Pabbajitassa asuko nāsakkhi sīlaṃ rakkhituṃ buddhavacanaṃ gahetuṃ  
 vejjakammādīhi jīvati  chahi agāravehi samannāgatoti evaṃ abbhuggacchati  
      Avisāradoti gahaṭṭho tāva avassaṃ bahunnaṃ sannipātaṭṭhāne koci mama 
 kammaṃ jānissati  atha maṃ niggaṇhissanti vā  Rājakulassa vā dassantīti sabhayo 
 upasaṅkamati  maṅkubhūto ca patitakkhandho adhomukho aṅguṭṭhakena bhūmiṃ kasanto nisīdati  
 visārado hutvā kathetuṃ na sakkoti  Pabbajitopi bahū bhikkhū sannipatitā  avassaṃ 
 koci mama kammaṃ jānissati  atha me uposathaṃpi pavāraṇaṃpi ṭhapetvā sāmaññā cāvetvā 
 nikkaḍḍhissantīti    sabhayo upasaṅkamati  visārado hutvā kathetuṃ na sakkoti  
 Ekacco pana dussīlopi daḷito vicarati    sopi ajjhāsayena maṅku hotiyeva  
      Sammūḷho kālaṃ karotīti tassa hi maraṇamañce nipannassa dussīlakammaṃ 
 samādāya vattiṭṭhānaṃ āpāthaṃ āgacchati  So ummiletvā idhalokaṃ passati  
 nimmiletvā paralokaṃ  Tassa cattāro apāyā upaṭṭhahanti  sattisatena sīse 
 pahariyamāno viya hoti  So vāretha vārethāti viravanto marati  Tena vuttaṃ 
 sammūḷho kālaṃ karotīti  Pañcamaṃ padaṃ pana uttānameva  Ānisaṃsakathā 
 vuttavipariyāyena veditabbā  
  Footnote    cha Ma  salākabhattamattampi    cha Ma  dippito viya carati 
  
  
 page    
                            Bahubhāṇisuttavaṇṇanā 
            Catutthe bahubhāṇisminti paññāya aparicchinditvā bahuṃ bhaṇante  
 Mantabhāṇisminti mantā vuccati paññā  tāya paricchinditvā bhaṇante  
                           Paṭhamaakkhantisuttavaṇṇanā 
            Pañcame verabahuloti puggalaverenapi akusalaverenapi bahuvero  
 Vajjabahuloti dosabahulo  
                           Dutiyaakkhantisuttavaṇṇanā 
            Chaṭṭhe luddoti dāruṇo kakkhaḷo  Vippaṭisārīti maṅkubhāvena 
 samannāgato  
                          Paṭhamaapāsādikasuttavaṇṇanā 
            Sattame apāsādiketi apāsādikehi kāyakammādīhi samannāgate  
 Pāsādiketi pāsādāvahe parisuddhasamācāre  Aṭṭhamanavamāni uttānatthāneva  
                             Madhurāsuttavaṇṇanā 
            Dasame pañcime bhikkhave ādīnavā madhurāyanti ekaṃ samayaṃ bhagavā 
 bhikkhusaṃghaparivuto cārikaṃ caramāno madhuraṃ nagaraṃ   sampāpuṇitvā antonagaraṃ pavisituṃ 
 ārabhi  Athekā micchādiṭṭhikā yakkhinī acelā hutvā dve hatthe pasāretvā 
 jivhaṃ nillāḷetvā dasabalassa purato aṭṭhāsi  Satthā antonagaraṃ apavisitvā 
 tatova nikkhamitvā vihāraṃ agamāsi  Mahājano khādanīyabhojanīyañceva sakkārasammānañca 
 ādāya vihāraṃ gantvā buddhappamukhassa bhikkhusaṃghassa dānaṃ adāsi  Satthā tassa 
  Footnote    cha Ma  madhurānagaraṃ 
  
  
 page    
 Nagarassa niggaṇhanatthāya imaṃ suttaṃ ārabhi  Tattha visamāti na samatalā  Bahurajāti 
 vātassa paharaṇakāle uddhatena rajakkhandhena pariyonaddhā viya hoti  Sesaṃ sabbattha 
 uttānamevāti  
                         Akkosakavaggo dutiyo  
                          
                                Dīghacārikavagga 
                          Paṭhamadīghacārikasuttavaṇṇanā 
            Tatiyassa paṭhame anavaṭṭhacārikanti avavaṭṭhitacārikaṃ    Sutaṃ na 
 pariyodapetīti yampissa sutaṃ atthi  taṃ pariyodapetuṃ na sakkoti  Sutenekaccena 
 avisārado hotīti thokathokena sutena vijjamānenāpi ñāṇena somanassappatto 
 na hoti  Samavaṭṭhacāreti samavaṭṭhitacāre  Dutiyaṃ uttānatthameva  
                           Atinivāsasuttādivaṇṇanā 
               Tatiye bahubhaṇḍoti bahuparikkhāro  Bahubhesajjoti sappinavanītādīnaṃ 
 bahutāya bahubhesajjo abyattoti abyāsatto    Saṃsaṭṭhoti pañcavidhena 
 saṃsaggena saṃsaṭṭho hutvā  Ananulomikenāti sāsanassa ananucchavikena  Catutthe 
 vaṇṇamaccharīti guṇamaccharī  Dhammamaccharīti pariyattimaccharī  
                            Kulūpakasuttādivaṇṇanā 
               Pañcame anāmantacāre āpajjatīti nimantito sabhatto 
 samāno santaṃ bhikkhuṃ anāpucchā purebhattaṃ vā pacchābhattaṃ vā kulesu cārittaṃ 
 āpajjeyyāti sikkhāpade   vuttaṃ āpattiṃ āpajjati  Raho nisajjāyātiādīnipi 
  Footnote    cha Ma  anavatthitacārikaṃ    cha Ma  byattoti byāsatto 
    vi  mahāvi          cārittasikkhāpada 
  
  
 page    
 Tesaṃ tesaṃ sikkhāpadānaṃ vasena veditabbāni  Chaṭṭhe ativelanti atikkantap 
 pamāṇakālaṃ  Sattamaṃ  uttānatthameva  
                           Ussūrabhattasuttavaṇṇanā 
            Aṭṭhame ussūrabhatteti atidivāpacanabhatte  Na kālena paṭipūjentīti 
 yāgukāle yāguṃ  khajjakakāle khajjakaṃ  bhojanakāle bhojanaṃ apacantā yuttappayutta 
 kālassa atināmitattā na kālena paṭipūjenti  attano citteneva denti nāma  
 Tato tepi tesu attano gehaṃ āgatesu tatheva karonti  Kulappaveṇiyā āgatā 
 balipaṭiggāhikā devatāpi yuttappayuttakālena lābhaṃ labhamānāyeva rakkhanti gopayanti 
 pīḷaṃ akatvā  Akāle labhamānā pana ime amhesu anādarāti ārakkhaṃ na 
 karonti  
      Samaṇabrāhmaṇāpi etesaṃ gehe bhojanavelāya bhojanaṃ na hoti  ṭhitamajjhantike 
 dentīti maṅgalāmaṅgalesu kātabbaṃ na karonti  Vimukhā kammaṃ karontīti pāto 
 kiñci na labhāma  khuddāya paṭipīḷitā kammaṃ kātuṃ na sakkomāti kammaṃ vissajjetvā 
 nisīdanti  Anojavantaṃ hotīti akālabhuttaṃ ojaṃ pharituṃ   na sakkoti  Sukkapakkho 
 vuttavipallāsena veditabbo  
                          Paṭhamakaṇhasappasuttavaṇṇanā 
            Navame sabhīrūti saniddo mahāniddaṃ niddāyati  Sappaṭibhayoti taṃ 
 nissāya bhayaṃ uppajjati  tasmā sappaṭibhayo  Mittadubbhīti pānabhojanadāyakampi 
 mittaṃ dubbhati   hiṃsati  Mātugāmepi eseva nayo  
                           Dutiyakaṇhasappasuttavaṇṇanā 
            Dasame ghoravisoti kakkhaḷaviso  Dujivhoti dvidhā bhinnajivho  
  Footnote    cha Ma  harituṃ    Sī  dubhati 
  
  
 page    
 Ghoravisatāti ghoravisatāya  Sesadvayepi eseva nayo  
                         Dīghacārikavaggo tatiyo  
                          
                                Āvāsikavagga 
                            Āvāsikasuttavaṇṇanā 
            Catutthassa paṭhame na ākappasampannoti na samaṇākappena 
 sampanno  Abhāvanīyo hotīti vaḍḍhanīyo na hoti  Dutiyaṃ uttānameva  
                             Sobhanasuttavaṇṇanā 
            Tatiye paṭibaloti kāyabalena ca ñāṇabalena ca samannāgatattā 
 paṭibalo  
                            Bahūpakārasuttavaṇṇanā 
            Catutthe khaṇḍaphullanti patitaṭṭhānaṃ bhinnaṭṭhānañca  Paṭisaṅkharotīti 
 paṭipākatikaṃ karoti  Ārocetīti idaṃ parivāritakulānaṃ   vasena vuttaṃ  
                            Anukampasuttavaṇṇanā 
            Pañcame adhisīlesūti pañcasu sīlesu  Dhammadassane nivesatīti 
 catusaccadhammadassane patiṭṭhāpeti  Arahaggatanti sabbasakkārānaṃ arahe ratanattayeva 
 gataṃ  tīsu vatthūsu garucittīkāraṃ upaṭṭhapethāti attho  Chaṭṭhaṃ uttānameva  
                          Dutiyaavaṇṇārahasuttavaṇṇanā 
            Sattame āvāsapaligedhīti āvāsaṃ balavagiddhivasena gilitvā viya ṭhito  
 Sesaṃ sabbaṃ uttānamevāti  
               Āvāsikavaggo catuttho  
  Footnote    cha Ma  pavāritakulānaṃ 
  
  
 page    
                                 Duccaritavagga 
                           Paṭhamaduccaritasuttavaṇṇanā 
            Pañcamassa paṭhame duccariteti   idaṃ abhedato vuttaṃ  kāyaduccariteti 
 ādi kāyadvārādīnaṃ vasena bhedato  Saddhammāti dasakusalakammapathadhammato  Asaddhammeti 
 akusalakammapathasaṅkhāte asaddhamme  
                             Sīvathikasuttavaṇṇanā 
            Navame sīvathikāyāti susāne  Ārodanāti ārodanaṭṭhānaṃ  Asucināti 
 jigucchanīyena  
                           Puggalappasādasuttavaṇṇanā 
            Dasame puggalappasādeti ekasmiṃ puggalasmiṃ uppannappasāde  Ante 
 nisīdāpetīti bhikkhūnaṃ āsanapariyante nisīdāpeti  Sesaṃ sabbattha uttānamevāti  
                         Duccaritavaggo pañcamo  
                        Pañcamapaṇṇāsako niṭṭhito  
                         
  Footnote    cha Ma  duccarite sucariteti 
  
  
 page    
                                Upasampadāvagga 
                        Upasampādetabbasuttādivaṇṇanā 
               Chaṭṭhassa paṭhame upasampādetabbanti upajjhāyena hutvā 
 upasampādetabbaṃ  Dutiye nissayo dātabboti ācariyena hutvā nissayo 
 dātabbo  Tatiye sāmaṇero upaṭṭhāpetabboti upajjhāyena hutvā sāmaṇero 
 gahetabbo  Iti imāni tīṇipi suttāni paṭhamabodhiyaṃ khīṇāsavavasena vuttāni  
 Catutthādīni anupadavaṇṇanāto uttānatthāneva  
                           Samutipeyyālādivaṇṇanā 
            Bhattuddesakādīnaṃ vinicchayakathā samantapāsādikāya vinayaṭṭhakathāya 
 vuttanayeneva veditabbāti  Sammato na pesetabboti pakatiyā sammato gaccha 
 bhattāni uddisāhīti na pesetabbo  
               Sāṭiyaggāhāpakoti vassikasāṭikāya gāhāpako  Pattaggāhāpakoti 
 yo ca tassā bhikkhuparisāya pattapariyanto  so ca tassa bhikkhuno padātabboti ettha 
 vuttapattaggāhāpako  
               Ājīvakoti naggaparibbājako  Nigaṇṭhoti purimabhāgapaṭicchanno  
 Muṇḍasāvakoti nigaṇṭhasāvako  Jaṭilakoti tāpaso  Paribbājakoti channaparibbājako  
 Māgaṇḍikādayopi titthiyāeva  Etesaṃ pana sīlesu paripūrakāritāya abhāvena sukkapakkho 
 na gahito  Sesamettha uttānamevāti  
                    Manorathapūraṇiyā aṅguttaranikāyaṭṭhakathāya 
                       pañcakanipātavaṇṇanā niṭṭhitā  
                        
  
  
 page    
                           Chakkanipātavaṇṇanā 
                              Paṭhamapaṇṇāsaka 
                              Āhuneyyavagga 
                          Paṭhamaāhuneyyasuttavaṇṇanā 
          Chakkanipātassa paṭhame idha bhikkhave bhikkhūti bhikkhave imasmiṃ sāsane 
 bhikkhu  Neva sumano hoti na dummanoti iṭṭhārammaṇe rāgasahagatena somanassena 
 na sumano vā aniṭṭhārammaṇe dosasahagatena domanassena na dummano vā 
 hoti  Upekkhako viharati sato sampajānoti majjhattārammaṇe asamavekkhaṇena   
 aññānupekkhāya upekkhakabhāvaṃ anāpajjitvā sato sampajāno hutvā ārammaṇe 
 majjhatto viharati  Imasmiṃ sutte khīṇāsavassa satatavihāro kathito  
                          Dutiyaāhuneyyasuttavaṇṇanā 
           Dutiye anekavihitaṃ iddhividhantiādīni visuddhimagge vuttāneva  
 Āsavānaṃ khayā anāsavanti āsavānaṃ khayena anāsavaṃ  na cakkhuviññāṇādīnaṃ 
 viya abhāvenāti  Imasmiṃ sutte khīṇāsavassa abhiññā paṭipāṭiyā   kathitā  
 Tatiyacatutthesu khīṇāsavo kathito  
                          Ājānīyasuttattayavaṇṇanā 
           Pañcame aṅgehīti guṇaṅgehi  Khamoti adhivāsako  Rūpānanti 
 rūpārammaṇānaṃ  Vaṇṇasampannoti sarīravaṇṇena sampanno  Chaṭṭhe balasampannoti 
 kāyabalena sampanno  Sattame javasampannoti padajavena sampanno  
                           Anuttariyasuttādivaṇṇanā 
           Aṭṭhame anuttariyānīti aññena uttaritarena rahitāni niruttarāni  
  Footnote    cha Ma  asamapekkhanena    Ma  abhiññāpaṭipāṭi 
  
  
 page    
 Dassanānuttariyanti rūpadassanesu anuttaraṃ  Esa nayo sabbapadesu  
 Hatthiratanādīnañhi dassanaṃ na dassanānuttariyaṃ  niviṭṭhasaddhassa pana niviṭṭhapemavasena 
 dasabalassa vā bhikkhusaṃghassa vā kasiṇaasubhanimittādīnaṃ vā aññatarassa dassanaṃ 
 dassanānuttariyaṃ nāma  Khattiyādīnaṃ guṇakathāsavanaṃ na savanānuttariyaṃ  niviṭṭhasaddhassa 
 pana niviṭṭhapemavasena tiṇṇaṃ vā ratanānaṃ guṇakathāya savanaṃ tepiṭakabuddhavacanasavanaṃ vā 
 savanānuttariyaṃ nāma  Maṇiratanādīnaṃ lābho na lābhānuttariyaṃ  sattavidhaariyadhanalābho 
 pana lābhānuttariyaṃ nāma  Hatthisippādisikkhanaṃ na sikkhānuttariyaṃ  sikkhāttayapūraṇaṃ 
 pana sikkhānuttariyaṃ nāma  Khattiyādīnaṃ pāricariyā na pāricariyānuttariyaṃ  
 tiṇṇaṃ pana ratanānaṃ pāricariyā pāricariyānuttariyaṃ nāma  Khattiyādīnaṃ 
 guṇānussaraṇaṃ na anussatānuttariyaṃ  Tiṇṇaṃ pana ratanānaṃ guṇānussaraṇaṃ 
 anussatānuttariyaṃ nāma  Iti imāni cha anuttariyāni lokiyalokuttarāni kathitāni  
 Navame buddhānussatīti buddhaguṇārammaṇānussati    Sesapadesupi eseva nayo  
                            Mahānāmasuttavaṇṇanā 
           Dasame mahānāmoti dasabalassa cūḷapituputto eko sakyarājā  Yena 
 bhagavā tenupasaṅkamīti bhuttapātarāso hutvā dāsaparijanaparivuto gandhamālādīni 
 gāhāpetvā yattha satthā  tattha agamāsi  Ariyaphalaṃ assa āgatanti āgataphalo  
 Sikkhāttayasāsanaṃ etena viññātanti viññātasāsano  Iti ayaṃ rājā 
 sotāpannassa nissayavihāraṃ pucchāmīti pucchanto evamāha  
      Nevassa rāgapariyuṭṭhitanti na uppajjamānena rāgena uṭṭhahitvā gahitaṃ  
 Ujugatanti buddhānussatikammaṭṭhāne ujukameva gataṃ  Tathāgataṃ ārabbhāti tathāgataguṇe 
 ārabbha  Atthavedanti aṭṭhakathaṃ nissāya uppannaṃ pītipāmojjaṃ  Dhammavedanti pāliṃ 
 nissāya uppannaṃ pītipāmojjaṃ  Dhammūpasañhitanti pāliñca aṭṭhakathañca 
  Footnote    cha Ma  buddhaguṇārammaṇā sati 
  
  
 page    
 Nissāya uppannaṃ  Pamuditassāti duvidhena pāmojjena pamuditassa  Pīti jāyatīti 
 pañcavidhā pīti nibbattati  Kāyo passambhatīti nāmakāyo ca karajakāyo ca 
 darathapaṭippassaddhiyā paṭippassambhati  Sukhanti kāyikacetasikasukhaṃ  Samādhiyatīti 
 ārammaṇe sammā ṭhapitaṃ hoti  Visamagatāya pajāyāti rāgadosamohavisamagatesu sattesu  
 Samappattoti samaṃ upasamaṃ patto hutvā  Sabyāpajjhāyāti sadukkhāya  Dhammasotaṃ 
 samāpannoti vipassanāsaṅkhātaṃ dhammasotaṃ samāpanno  Buddhānussatiṃ bhāvetīti 
 buddhānussatikammaṭṭhānaṃ brūheti vaḍḍheti  Iminā nayena sabbattha attho veditabbo  
 Iti mahānāmo sotāpannassa nissayavihāraṃ pucchi  Satthāpissa tameva kathesi  Evaṃpi 
 imasmiṃ sutte sotāpannova kathitoti  
                         Āhuneyyavaggo paṭhamo  
                           
                               Sāraṇīyavagga 
                           Paṭhamasāraṇīyasuttavaṇṇanā 
           Dutiyassa paṭhame sāraṇīyāti saritabbayuttakā  Mettaṃ kāyakammanti mettena 
 cittena kātabbaṃ kāyakammaṃ  Vacīkammamanokammesupi eseva nayo  Imāni ca pana bhikkhūnaṃ 
 vasena āgatāni  gihīsupi labbhanti  Bhikkhūnañhi mettacittena ābhisamācārika 
 dhammapūraṇaṃ mettaṃ kāyakammaṃ nāma  Gihīnaṃ cetiyavandanatthāya bodhivandanatthāya 
 saṃghanimantanatthāya gamanaṃ  gāmaṃ piṇḍāya paviṭṭhe bhikkhū disvā paccuggamanaṃ  
 pattapaṭiggahaṇaṃ  āsanapaññāpanaṃ  anugamananti evamādikaṃ mettaṃ kāyakammaṃ nāma  
      Bhikkhūnaṃ mettacittena ācārapaññattisikkhāpanaṃ kammaṭṭhānakathanaṃ  dhammadesanā 
 tepiṭakabuddhavacanaṃ mettaṃ vacīkammaṃ nāma  Gihīnaṃ cetiyavandanāya gacchāma  bodhivandanāya 
 gacchāma  dhammassavanaṃ karissāma  dīpamālāpupphapūjaṃ karissāma  tīṇi sucaritāni samādāya 
 vattissāma  salākabhattādīni dassāma  vassāvāsikaṃ dassāma  
  
  
 page    
 Ajja saṃghassa cattāro paccaye dassāma  saṃghaṃ nimantetvā khādanīyādīni 
 saṃvidahatha  āsanāni paññāpetha  pānīyaṃ upaṭṭhapetha  saṃghaṃ paccuggantvā ānetha  
 paññattāsane nisīdāpetvā ussāhajātā veyyāvaccaṃ karothātiādivacanakāle 
 mettaṃ vacīkammaṃ nāma  
      Bhikkhūnaṃ pātova uṭṭhāya sarīrapaṭijagganaṃ cetiyaṅgaṇavattādīni ca katvā 
 vivittāsane nisīditvā imasmiṃ vihāre bhikkhū sukhī hontu averā abyāpajjhāti 
 cintanaṃ mettaṃ manokammaṃ nāma  Gihīnaṃ ayyā sukhī hontu averā abyāpajjhāti 
 cintanaṃ mettaṃ manokammaṃ nāma  
      Āvi ceva raho cāti sammukhā ca parammukhā ca  Tattha navakānaṃ cīvarakammādīsu 
 sahāyabhāvagamanaṃ sammukhā mettaṃ kāyakammaṃ nāma  therānaṃ pana pādadhovanadānādibhedaṃ 
 sabbaṃpi sāmīcikammaṃ sammukhā mettaṃ kāyakammaṃ nāma  Ubhayehipi dunnikkhittānaṃ 
 dārubhaṇḍādīnaṃ tesu avaññaṃ akatvā attanā dunnikkhittānaṃ viya paṭisāmanaṃ 
 parammukhā mettaṃ kāyakammaṃ nāma  devatthero tissattheroti evaṃ paggayha 
 vacanaṃ sammukhā mettaṃ vacīkammaṃ nāma  Vihāre āsanaṃ   pana paṭipucchantassa 
 kahaṃ amhākaṃ devatthero  kahaṃ amhākaṃ tissatthero  kadā nu kho āgamissatīti 
 evaṃ mamāyanavacanaṃ parammukhā mettaṃ vacīkammaṃ nāma  Mettāsinehasiniddhāni pana 
 nayanāni ummiletvā pasannena mukhena olokanaṃ sammukhā mettaṃ manokammaṃ nāma  
 devatthero tissatthero arogo hotu appābādhoti   samannāharaṇaṃ parammukhā 
 mettaṃ manokammaṃ nāma  
      Lābhāti cīvarādayo laddhapaccayā  Dhammikāti kuhanādibhedaṃ micchājīvaṃ vajjetvā 
 dhammena samena bhikkhācariyavattena uppannā  Antamaso pattapariyāpannamattampīti 
 pacchimakoṭiyā pattapariyāpannaṃ pattassa antogataṃ dvittikaṭacchubhikkhāmattampi    
  Footnote    cha Ma  asantaṃ    Sī  abyāpajjhoti    cha Ma  dvattikaṭacchubhikkhāmattampi 
  
  
 page    
 Appaṭivibhattabhogīti ettha dve paṭivibhattāni nāma āmisapaṭivibhattaṃ 
 puggalapaṭivibhattañca  Tattha ettakaṃ dassāmi  ettakaṃ dassāmīti evaṃ cittena 
 paṭivibhajanaṃ āmisapaṭivibhattaṃ nāma  asukassa dassāmi  asukassa na dassāmīti evaṃ 
 cittena vibhajanaṃ   puggalapaṭivibhattaṃ nāma  Tadubhayaṃpi akatvā yo appaṭivibhattaṃ 
 bhuñjati  ayaṃ appaṭivibhattabhogī nāma  Sīlavantehi sabrahmacārīhi sādhāraṇabhogīti 
 ettha sādhāraṇabhogino idaṃ lakkhaṇaṃ  yaṃ yaṃ paṇītaṃ labhati  taṃ taṃ neva lābhena lābhaṃ 
 nijigiṃsanāmukhena   gihīnaṃ deti  na attanā paribhuñjati  paṭiggaṇhanto ca saṃghena 
 sādhāraṇaṃ hotūti gahetvā ghaṇḍiṃ paharitvā paribhuñjitabbaṃ saṃghasantakaṃ viya passati  
      Imaṃ pana sāraṇīyadhammaṃ ko pūreti  ko na pūreti  dussīlo tāva na pūreti  
 Na hi tassa santakaṃ sīlavantā gaṇhanti  Parisuddhasīlo pana vattaṃ akhaṇḍento 
 pūreti  Tatridaṃ vattaṃ  yo hi odissakaṃ katvā mātu vā pitu vā 
 ācariyupajjhāyādīnaṃ vā deti  so dātabbaṃ deti  Sāraṇīyadhammo panassa na 
 hoti  palibodhajagganaṃ nāma hoti  Sāraṇīyadhammo hi muttapalibodhassa vaṭṭati  Tena 
 pana odissakaṃ dentena gilānagilānupaṭṭhākaāgantukagamikānañceva navapabbajitassa 
 ca saṅghāṭipattaggahaṇaṃ ajānantassa dātabbaṃ  Etesaṃ datvā avasesaṃ therāsanato 
 paṭṭhāya thokaṃ thokaṃ adatvā yo yattakaṃ gaṇhāti  tassa tattakaṃ dātabbaṃ  Avasiṭṭhe 
 asati puna piṇḍāya caritvā therāsanato paṭṭhāya yaṃ yaṃ paṇītaṃ  taṃ taṃ datvā 
 sesaṃ bhuñjitabbaṃ  sīlavantehīti vacanato dussīlassa adātuṃpi vaṭṭati  
      Ayaṃ pana sāraṇīyadhammo susikkhitāya parisāya supūro hoti  susikkhitāya hi 
 parisāya yo aññato labhati  so na gaṇhāti  Aññato alabhantopi pamāṇayuttameva 
 gaṇhāti  na atirekaṃ  Ayaṃ pana sāraṇīyadhammo evaṃ punappunaṃ piṇḍāya caritvā 
 laddhaṃ laddhaṃ dentassāpi dvādasahi vassehi pūreti  na tato oraṃ  Sace hi 
 dvādasame vasse sāraṇīyadhammapūrako piṇḍapātapūraṃ pattaṃ āsanasālāyaṃ ṭhapetvā 
  Footnote    cha Ma  vibhajanaṃ pana    cha Ma  nijigīsanatāmukhena 
  
  
 page     
 Nhāyituṃ gacchati  saṃghatthero ca kasseso pattoti vatvā sāraṇīyadhammapūrakassāti 
 vutte āharatha nanti sabbaṃ piṇḍapātaṃ vicāretvāva bhuñjitvā rittapattaṃ ṭhapeti  
 Athakho so bhikkhu rittapattaṃ disvā mayhaṃ asesetvāva paribhuñjiṃsūti domanassaṃ 
 uppādeti  sāraṇīyadhammo bhijjati  puna dvādasa vassāni pūretabbo hoti  
 Titthiyaparivāsasadiso  so   sakiṃ khaṇḍe jāte puna pūretabbova  Yo pana lābhā vata 
 me  suladdhaṃ vata me  yassa me pattagataṃ anāpucchāva sabrahmacārī paribhuñjantīti 
 somanassaṃ janeti  tassa puṇṇo nāma hoti  
      Evaṃ pūritasāraṇīyadhammassa pana neva issā na macchariyaṃ hoti  manussānaṃ 
 piyo hoti  amanussānaṃ piyo hoti  sulabhapaccayo  Pattagatamassa dīyamānaṃpi na 
 khīyati  bhājanīyabhaṇḍaṭṭhāne aggabhaṇḍaṃ labhati  bhaye vā chātake vā patte devatā 
 ussukkaṃ āpajjanti  
      Tatrimāni vatthūni  leṇagirivāsī   tissatthero kira mahākhīragāmaṃ   
 upanissāya vasati  paññāsa mahātherā nāgadīpaṃ cetiyavandanatthāya gacchantā khīragāme   
 piṇḍāya caritvā kiñci aladdhā nikkhamiṃsu  Thero pavisanto te disvā pucchi 
 laddhaṃ bhanteti  Vicarimhā āvusoti  So aladdhabhāvaṃ ñatvā āha bhante yāvāhaṃ 
 āgacchāmi  tāva idheva hothāti  mayaṃ āvuso paññāsajanā pattadhovanamattaṃpi   
 na labhimhāti  Bhante nevāsikā nāma paṭibalā honti  alabhantāpi bhikkhācāra 
 maggasabhāgaṃ jānantīti  Therā āgamayiṃsu    Thero gāmaṃ pāvisi  Dhurageheyeva 
 mahāupāsikā khīrabhattaṃ sajjetvā theraṃ olokayamānā ṭhitā therassa dvāraṃ 
 sampattasseva pattaṃ pūretvā adāsi  So taṃ ādāya therānaṃ santikaṃ gantvā 
 gaṇhatha bhanteti saṃghattheraṃ āha  Thero amhehi ettakehi kiñci na laddhaṃ  
 ayaṃ sīghameva gahetvā āgato  kiṃ nu khoti sesānaṃ mukhaṃ olokesi  Thero 
  Footnote    cha Ma  hesa     Sī  loṇagirivāsī  cha Ma  senagirivāsī  pa sū          
  mahāsaccakasutta    cha Ma  mahāgirigāmaṃ     cha Ma  girigāme 
    cha Ma  pattatemanamattampi    cha Ma  āgamesuṃ 
  
 Page         
  
 page     
 Dhammena samena laddho  nikkukkuccā gaṇhathāti ādito paṭṭhāya sabbesaṃ 
 yāvadatthaṃ datvā attanāpi yāvadatthaṃ bhuñji  
      Atha naṃ bhattakiccāvasāne therā pucchiṃsu kadā āvuso lokuttaradhammaṃ 
 paṭivijjhīti  Natthi me bhante lokuttaradhammoti  Jhānalābhīsi āvusoti  Etaṃpi 
 bhante natthīti  Nanu āvuso pāṭihāriyanti  Sāraṇīyadhammo me bhante pūrito  
 tassa me pūritakālato paṭṭhāya sacepi bhikkhusatasahassaṃ hoti  pattagataṃ na khīyatīti  
 Sādhu sādhu sappurisa  anucchavikamidaṃ tuyhanti  Idaṃ tāva pattagataṃ na khīyatīti 
 ettha vatthu  
      Ayameva pana thero cetiyapabbate girikaṇḍe mahāpūjāya   dānaṭṭhānaṃ gantvā 
 imasmiṃ dāne   kiṃ varabhaṇḍanti pucchi  Dve sāṭakā bhanteti  Ete mayhaṃ 
 pāpuṇissantīti  Taṃ sutvā amacco rañño ārocesi eko daharo evaṃ vadatīti  
 daharassa evaṃ cittaṃ  mahātherānaṃ pana sukhumasāṭakā vaṭṭantīti vatvā mahātherānaṃ 
 dassāmīti ṭhapesi  Tassa bhikkhusaṃghe paṭipāṭiyā ṭhite dentassa matthake ṭhapitāpi 
 te sāṭakā hatthaṃ nārohanti  aññeva ārohanti  Daharassa dānakāle pana 
 hatthaṃ āruḷhā  So tassa hatthe ṭhapetvā amaccassa mukhaṃ oloketvā daharaṃ 
 nisīdāpetvā dānaṃ datvā saṃghaṃ vissajjetvā daharassa santike nisīditvā kadā 
 bhante imaṃ dhammaṃ paṭivijjhitthāti āha  So pariyāyenapi asantaṃ avadanto natthi 
 mayhaṃ mahārāja lokuttaradhammoti āha  Nanu bhante pubbe avacutthāti  Āma 
 mahārāja sāraṇīyadhammapūrako ahaṃ  tassa   me sāraṇīyadhammassa pūritakālato paṭṭhāya 
 bhājanīyabhaṇḍaṭṭhāne aggabhaṇḍaṃ pāpuṇātīti  sādhu sādhu bhante  anucchavikamidaṃ 
 tumhākanti vatvā pakkāmi  Idaṃ bhājanīyabhaṇḍaṭṭhāne aggabhaṇḍaṃ pāpuṇātīti 
 ettha vatthu  
  Footnote    Ma  girikaṇḍamahāpūjāya  pa sū             cha Ma  ṭhāne  su vi           
  pa sū             cha Ma  dhammassa 
  
  
 page     
      Brāhmaṇatissabhaye pana bhātaragāmavāsino nāgattheriyā anārocetvāva 
 palāyiṃsu  Therī paccūsasamaye ativiya appanigghoso gāmo  upadhāretha tāvāti 
 caṇḍālatissadaharabhikkhuniyo   āha  Tā ca gantvā sabbesaṃ palātabhāvaṃ   ñatvā 
 āgamma theriyā ārocesuṃ  Sā sutvā mā tumhe tesaṃ gatabhāvaṃ cintayittha  
 attano uddesaparipucchāyonisomanasikāresuyeva yogaṃ karothāti vatvā bhikkhācāra 
 velāyaṃ pārupitvā attadvādasamā gāmadvāre nigrodharukkhamūle aṭṭhāsi  Rukkhe 
 adhivaṭṭhā devatā dvādasannaṃpi bhikkhunīnaṃ piṇḍapātaṃ datvā ayye aññattha 
 mā gacchatha  niccaṃ idheva āgaccheyyāthāti āha  Theriyā pana kaniṭṭhabhātā 
 nāgatthero nāma atthi  so mahantaṃ bhayaṃ  na sakkā yāpetuṃ  paratīraṃ gamissāmīti 
 attadvādasamova attano vasanaṭṭhānā nikkhanto theriṃ disvā gamissāmīti 
 bhātaragāmaṃ āgato  Therī therā āgatāti sutvā tesaṃ santikaṃ gantvā kiṃ 
 ayyāti pucchi  So taṃ pavuttiṃ ārocesi  Sā ajja ekadivasaṃ vihāre vasitvā 
 sve gamissathāti āha  Therā vihāraṃ āgamiṃsu    
      Therī punadivase rukkhamūle piṇḍāya caritvā theraṃ upasaṅkamitvā imaṃ piṇḍapātaṃ 
 paribhuñjathāti āha  Thero vaṭṭissati therīti vatvā tuṇhī aṭṭhāsi  Dhammiko 
 tāta piṇḍapāto  kukkuccaṃ akatvā paribhuñjathāti  Vaṭṭissati therīti  Sā pattaṃ 
 gahetvā ākāse khipi  Patto ākāse aṭṭhāsi  Thero sattatālamatte ṭhitaṃpi 
 bhikkhunībhattameva therīti vatvā bhayaṃ nāma sabbakāle na hoti  bhaye vūpasante 
 ariyavaṃsaṃ kathayamāno bho piṇḍapātika bhikkhunībhattaṃ bhuñjitvā vītināmayitthāti 
 cittena anuvadiyamāno santhambhituṃ na sakkhissāmi  appamattā hotha theriyoti 
 maggaṃ paṭipajji  
      Rukkhadevatāpi sace thero theriyā hatthato piṇḍapātaṃ paribhuñjissati  na 
 taṃ nivattessāmi  Sace na paribhuñjissati  nivattessāmīti cintayamānā ṭhatvā 
  Footnote    cha Ma  daharabhikkhuniyo    cha Ma  gatabhāvaṃ    cha Ma  agamiṃsu 
  
  
 page     
 Therassa gamanaṃ disvā rukkhā oruyha pattaṃ bhante dethāti vatvā pattaṃ gahetvā 
 theraṃ rukkhamūlaññeva ānetvā āsanaṃ paññāpetvā piṇḍapātaṃ datvā 
 katabhattakiccaṃ paṭiññaṃ kāretvā dvādasa bhikkhuniyo dvādasa ca bhikkhū satta vassāni 
 upaṭṭhāti    Idaṃ devatā ussukkaṃ āpajjantīti ettha vatthu  Tatra hi therī 
 sāraṇīyadhammapūrikā ahosi  
      Akhaṇḍānītiādīsu yassa sattasu āpattikkhandhesu ādimhi vā ante vā 
 sikkhāpadaṃ bhinnaṃ hoti  tassa sīlaṃ pariyante chinnasāṭako   viya khaṇḍaṃ nāma  
 Yassa pana vemajjhe bhinnaṃ  tassa chiddasāṭako viya chiddaṃ nāma hoti  Yassa 
 paṭipāṭiyā dve tīṇi bhinnāni  tassa piṭṭhiyaṃ vā kucchiyaṃ vā uṭṭhitena 
 visabhāgavaṇṇena kāḷarattādīnaṃ aññataravaṇṇā gāvī viya sabalaṃ nāma hoti   yassa 
 antarantarā bhinnāni  tassa antarantarā visabhāgabinduvicitrā gāvī viya kummāsaṃ 
 nāma hoti  Yassa pana sabbena sabbaṃ abhinnāni  tassa tāni sīlāni akhaṇḍāni 
 acchiddāni asabalāni akammāsāni nāma honti  Tāni panetāni taṇhādāsabyato 
 mocetvā bhujissabhāvakaraṇato bhujissāni  buddhādīhi viññūhi pasatthattā 
 viññuppasatthāni  taṇhādiṭṭhīhi aparāmaṭṭhattā idaṃ nāma tvaṃ āpannapubboti 
 kenaci parāmaṭṭhuṃ asakkuṇeyyattā ca aparāmaṭṭhāni  upacārasamādhiṃ appanāsamādhiṃ 
 vā saṃvattayantīti samādhisaṃvattanikānīti vuccanti  
      Sīlasāmaññagato viharatīti tesu tesu disābhāgesu viharantehi bhikkhūhi saddhiṃ 
 samānabhāvūpagatasīlo viharati  Sotāpannādīnaṃ hi sīlaṃ samuddantarepi devalokepi 
 vasantānaṃ aññesaṃ sotāpannādīnaṃ sīlena samānameva hoti  natthi maggasīle 
 nānattaṃ  Taṃ sandhāyetaṃ vuttaṃ  
      Yāyaṃ diṭṭhīti maggasampayuttā sammādiṭṭhi  Ariyāti niddosā  Niyyātīti 
 niyyānikā  Takkarassāti yo tathākārī hoti  Dukkhakkhayāyāti sabbadukkhakkhayatthaṃ  
 Diṭṭhisāmaññagatoti samānadiṭṭhibhāvaṃ upagato hutvā viharatīti  
  Footnote    cha Ma  upaṭṭhahi    majjhe chiddasāṭako  su vi          
  
  
 page     
                           Dutiyasāraṇīyasuttavaṇṇanā 
           Dutiye yo te dhamme pūreti  taṃ sabrahmacārīnaṃ piyaṃ karontīti 
 piyakaraṇā  Garuṃ karontīti garukaraṇā  Saṅgahāyāti saṅgaṇhanatthāya  Avivādāyāti 
 avivādakaraṇatthāya    Sāmaggiyāti samaggabhāvatthāya  Ekībhāvāyāti ekabhāvatthāya 
 ninnānākaraṇāya  Saṃvattantīti vattanti pavattanti  
                           Nissāraṇīyasuttavaṇṇanā 
           Tatiye nissāraṇīyā dhātuyoti nissaraṇadhātuyova    Mettā hi kho me 
 cetovimuttīti ettha paccanīkadhammehi vimuttattā tikacatukkajjhānikā mettāva 
 mettācetovimutti nāma  Bhāvitāti vaḍḍhitā  Bahulīkatāti punappunaṃ katā  Yānīkatāti 
 yuttayānasadisā katā  Vatthukatāti patiṭṭhā katā  Anuṭṭhitāti adhiṭṭhitā  Paricitāti 
 samantato citā ācitā upacitā  Susamāraddhāti suppaguṇakaraṇena suṭṭhu 
 samāraddhā  Pariyādāya tiṭṭhatīti pariyādiyitvā gahetvā tiṭṭhati  Mā hevantissa 
 vacanīyoti yasmā abhūtabyākaraṇaṃ byākaroti  tasmā mā evaṃ bhaṇīti 
 vattabbo  Yadidaṃ mettācetovimuttīti yā ayaṃ mettācetovimutti  idaṃ nissaraṇaṃ 
 byāpādassa  byāpādato nissaṭāti attho  Yo pana mettāya tikacatukkajjhānato 
 vuṭṭhito saṅkhāre sammasitvā tatiyamaggaṃ patvā puna byāpādo natthīti 
 tatiyaphalena nibbānaṃ passati  tassa cittaṃ accantanissaraṇaṃ byāpādassa  
 Etenupāyena sabbattha attho veditabbo  
      Animittācetovimuttīti balavavipassanā  Dīghabhāṇakā ca   arahattaphalasamāpattīti 
 vadanti  Sā hi rāganimittādīnañceva rūpanimittādīnañca niccanimittādīnañca abhāvā 
 animittāti vuttā  Nimittānusārīti vuttappabhedaṃ nimittaṃ anussaraṇasabhāvaṃ  
  Footnote    cha Ma  avivadanatthāya    Ma  nissaṭadhātuyova    cha Ma  pana 
  
  
 page     
      Asmīti asmimāno  Ayamahamasmīti pañcasu khandhesu ayaṃ nāma ahaṃ asmīti  
 Ettāvatā arahattaṃ byākataṃ hoti  Vicikicchākathaṃkathāsallanti vicikicchābhūtaṃ 
 kathaṃkathāsallaṃ  Mā hevantissa vacanīyoti sace te paṭhamamaggavajjhā vicikicchā 
 uppajjati  arahattabyākaraṇaṃ micchā hoti  tasmā mā abhūtaṃ bhaṇīti   vāretabbo  
 Asmīti mānasamugghātoti arahattamaggo  Arahattamaggaphalavasena hi nibbāne diṭṭhe 
 puna asmimāno natthīti arahattamaggo asmīti mānasamugghātoti vutto  Iti 
 imasmiṃ sutte abhūtabyākaraṇannāma kathitaṃ  
                             Bhaddakasuttavaṇṇanā 
           Catutthe na bhaddakanti na laddhakaṃ  Tattha yo hi bhītabhīto marati  
 tassa na bhaddakaṃ maraṇaṃ hoti  Yo apāye paṭisandhiṃ gaṇhāti  tassa na bhaddikā 
 kālakiriyā hoti  Kammārāmotiādīsu ārammaṇaṃ ārāmo  abhiratīti attho  
 Vihārakaraṇādimhi navakamme ārāmo assāti kammārāmo  Tasmiññeva kamme 
 ratoti kammarato  Tadeva kammārāmataṃ punappunaṃ yuttoti anuyutto  Esa nayo 
 sabbattha  Ettha ca bhassanti allāpasallāPo  Niddāti soppaṃ  Saṅgaṇikāti 
 gaṇasaṅgaṇikā  Sā ekassa dutiyo hoti  dvinnaṃ tatiyo hotītiādinā   nayena 
 veditabbā  Saṃsaggoti dassanasavanasamullāpasambhogakāyasaṃsaggavasena pavatto 
 saṃsaṭṭhabhāvo  Papañcoti taṇhādiṭṭhimānavasena pavatto madanākārasaṇṭhito kilesapapañco  
 Sakkāyanti tebhūmikavaṭṭaṃ  Sammā dukkhassa antakiriyāyāti hetunā nayena   
 sakalavaṭṭadukkhassa parivaṭumaparicchedakaraṇatthaṃ  Magoti magasadiso  Nippañcapadeti 
 nibbānapade  Ārādhayīti paripūrayi taṃ sampādesīti  
                            Anutappiyasuttavaṇṇanā 
           Pañcame anutappāti anusocitabbā anutāpakārī  Imesu dvīsu suttesu 
 gāthāsu ca vaṭṭavivaṭṭaṃ kathitanti  
  Footnote    cha Ma  gaṇhīti    cha Ma  dvinnaṃ hoti tatiyakoti    Ma  ñāyena 
  
  
 page     
                            Nakulapitusuttavaṇṇanā 
           Chaṭṭhe bāḷhagilānoti adhimattagilāno  Etadavocāti sāmikassa 
 bhesajjaṃ katvā byādhiṃ vūpasametuṃ asakkontī idāni sīhanādaṃ naditvā   
 saccakiriyāya byādhiṃ vūpasametuṃ santike nisīditvā etaṃ mā kho tvantiādivacanaṃ 
 avoca  Sāpekkhoti sataṇho  Na nakulamātāti ettha nakāro na pekkhatīti   
 evaṃ parapadena yojetabbo  Santharitunti   nicchiddaṃ kātuṃ  saṇṭhapetunti attho  
 Veṇiṃ olikhitunti eḷakalomāni kappetvā vijaṭetvā veṇiṃ kātuṃ  
      Aññaṃ bhattāraṃ   gamissatīti aññaṃ sāmikaṃ gaṇhissati  Soḷasa vassāni 
 gahaṭṭhabrahmacariyaṃ   samāciṇṇanti ito soḷasavassamatthake gahaṭṭhabrahmacariyavāso 
 samāciṇṇo  Dassanakāmatarāti atirekena dassanakāmā  Imehi tīhi aṅgehi sīhanādaṃ 
 naditvā iminā saccena tava sarīre byādhi phāsu hotūti saccakiriyaṃ akāsi  
      Idāni bhagavantaṃ sakkhiṃ katvā attano sīlādiguṇehipi saccakiriyaṃ kātuṃ 
 siyā kho pana tetiādimāha  Tattha paripūrakārinīti samattakārinī  Cetosamathassāti 
 samādhikammaṭṭhānassa  Ogādhappattāti ogādhaṃ anupavesaṃ pattā  Patigādhappattāti 
 paṭigādhaṃ patiṭṭhaṃ pattā  Assāsappattāti assāsaṃ avassayaṃ pattā  Vesārajjap 
 pattāti somanassañāṇaṃ pattā  Aparappaccayāti parapaccayo vuccati parasaddhā 
 parapattiyāyanā  tāya virahitāti attho  Imehi tīhaṅgehi attano guṇe ārabbha 
 saccakiriyaṃ akāsi  Gilānā vuṭṭhitoti gilāno hutvā vuṭṭhito  Yāvatāti yattikāyo  
 Tāsaṃ aññatarāti tāsaṃ antare ekā  Anukampikāti hitānukampikā  Ovādikāti 
 ovādadāyikā  Anusāsikāti anusiṭṭhidāyikā  
                             Soppasuttavaṇṇanā 
           Sattame paṭisallānā vuṭṭhitoti ekībhāvāya dhammanijjhānakkhantito 
  Footnote    Sī  nadanti    Ma  sakkhīti  cha  sakkhatīti  pāli  sakkhissatīti 
    Ma  sandharitunti    Sī  vīraṃ  cha Ma  gharaṃ    cha Ma  gahaṭṭhakaṃ brahmacariyaṃ 
  
  
 page     
 Phalasamāpattivihārato vuṭṭhito  Yathāvihāranti attano attano vasanavihāraṃ  Navāti 
 pabbajjāya navakā  Te pañcasatamattā ahesuṃ  Kākacchamānāti kākasaddaṃ 
 karontā dante khādantā  Therāti thirabhāvaṃ pattā  Tena noti tena nu  
 Seyyasukhādīni heṭṭhā vuttatthāneva  Raṭṭhikoti yo raṭṭhaṃ bhuñjati  Pettanikoti 
 yo pitarā bhuttānubhuttaṃ bhuñjati  Senāpatikoti senāya jeṭṭhako  Gāmagāmaṇikoti 
 gāmabhojako  Pūgagāmaṇikoti gaṇajeṭṭhako  Avipassako kusalānaṃ dhammānanti kusalānaṃ dhammānaṃ 
 anesako agavesako hutvā  Bodhipakkhiyānaṃ dhammānanti sattatiṃsāya bodhipakkhiyadhammānaṃ  
                            Macchabandhasuttavaṇṇanā 
           Aṭṭhame macchikanti macchaghātakaṃ  Hatthinā yātīti hatthiyāyī  Paratopi 
 eseva nayo  Vajjheti vadhitabbe  Vadhāyānīteti   vadhāya upanīte   pāpakena 
 manasāti lāmakena vadhakacittena  Pāliyaṃ pana vadhāyupanīteti   likhanti  Māgavikoti 
 migaghātako  Ko pana vādo manussabhūtanti yo manussabhūtaṃ pāpakena manasā 
 apekkhati    tassa sampattiyā abhāvena   kimeva vattabbaṃ  Idaṃ pāpakassa kammuno 
 aniṭṭhaphalabhāvaṃ dassetuṃ vuttaṃ  Yesaṃ pana tādisaṃ kammaṃ karontānaṃpi yasapaṭilābho 
 hoti  tesaṃ taṃ akusalaṃ nissāya kusalaṃ vipaccatīti veditabbaṃ  Tena panassa 
 akusalakammena upahatattā vipāko na ciraṭṭhitiko hotīti    Imasmiṃ sutte 
 akusalapakkhova kathito  
                          Paṭhamamaraṇassatisuttavaṇṇanā 
           Navame nādiketi   evaṃnāmake gāme  Giñjakāvasatheti iṭṭhakāmaye 
 pāsāde  Amatogadhāti nibbānogadhā  nibbānapatiṭṭhāti   attho  Bhāvetha noti 
 bhāvetha nu  Maraṇassatinti maraṇassatikammaṭṭhānaṃ  Aho vatāti paṭṭhanatthe nipāto  
  Footnote    Sī  vadhāyopanīteti  cha Ma  vadhāyanīteti    Sī  vadhāyunnīteti    cha Ma  anupekkhati 
     cha  abhāve    cha Ma  hoti    cha Ma  nātiketi    ka  nibbānaṃ paviṭṭhāti 
  
  
 page     
 Bahu vata me kataṃ assāti tumhākaṃ sāsane mama kiccaṃ bahu kataṃ assa  Tadantaranti 
 taṃ antaraṃ khaṇaṃ okāsaṃ  Assasitvā vā passasāmīti ettha assāso vuccati 
 anto pavisanavāto  passāso bahi nikkhamanavāto  Iti ayaṃ bhikkhu yāva anto 
 paviṭṭhavāto bahi nikkhamati  bahi nikkhanto vāto anto pavisati  tāva jīvitaṃ 
 paṭṭhento evamāha  Dandhanti mandaṃ garukaṃ asīghaṃ pavattaṃ  Āsavānaṃ khayāyāti 
 arahattaphalatthāya  Imasmiṃ sutte maraṇassati arahattaṃ pāpetvā kathitāti  
                           Dutiyamaraṇassatisuttavaṇṇanā 
            Dasame paṭigatāyāti   paṭipannāya  Iti paṭisañcikkhatīti evaṃ paccavekkhati  
 So mamassa antarāyoti ettha tividho antarāyo jīvitantarāyo  samaṇadhammantarāyo  
 puthujjanakālakiriyaṃ karontassa saggantarāyo ceva maggantarāyo cāti  Taṃ sabbaṃpi 
 sandhāyevamāha  Byāpajjeyyāti ajiṇṇakādivasena vipajjeyya  Adhimattoti balavā  
 Chandoti kattukamyatāchando  Vāyāmoti payogaviriyaṃ  Ussāhoti ussāpanaviriyaṃ  
 Ussoḷhīti sampādanaviriyaṃ  Appaṭivānīti anukkaṇṭhanā appaṭisaṅgharaṇā    Sesaṃ 
 sabbattha uttānatthameva  
                          Sāraṇīyavaggo dutiyo  
                          
                              Anuttariyavagga 
                            Sāmakasuttādivaṇṇanā 
             Tatiyassa paṭhame sāmagāmaketi sāmakānaṃ ussannattā evaṃ 
 laddhanāme gāmake  Pokkharaṇiyāyanti pokkharaṇiyānāmake vihāre  Abhikkantāya 
 rattiyāti rattiyā paṭhamayāmaṃ atikkamma majjhimayāme sampatte  Abhikkantavaṇṇāti 
 abhikkantaatimanāpavaṇṇā  Kevalakappanti sakalakappaṃ  Pokkharaṇiyaṃ obhāsetvāti 
  Footnote    Sī  patihitāyāti  ka  paṭihitāyāti    Ma  anuggaṇhanā appaṭisaṅkharaṇā 
  
  
 page     
 Pokkharaṇiyānāmakaṃ mahāvihāraṃ attano obhāsena pharitvā  Samanuññoti 
 samānaanuñño   samānacitto  Dovacassatāti dubbacabhāvo  Pāpamittatāti 
 lāmakamittatā  Imasmiṃ sutte parihāniyadhammāva kathitā  Dutiye aparihāniyadhammā 
 lokuttaramissakā kathitā  
                              Bhayasuttavaṇṇanā 
            Tatiye kāmarāgarattāyanti kāmarāgaratto ayaṃ  Chandarāgavinibaddhoti 
 chandarāgena vinibaddho  Bhayāti cittutrāsabhayā  Paṅkāti kilesapaṅkato    Saṅgo 
 paṅko ca ubhayanti saṅgo paṅko ca idaṃpi ubhayaṃ  Ete kāmā pavuccanti  
 yattha satto puthujjanoti yasmiṃ saṅge ca paṅke ca puthujjano satto laggo 
 laggito palibuddho  Upādāneti catubbidhe upādāne  Jātimaraṇasambhaveti jātiyā 
 ca maraṇassa ca sambhave paccayabhūte  Anupādā vimuccantīti anupādiyitvā vimuccanti  
 Jātimaraṇasaṅkhayeti jātimaraṇānaṃ saṅkhayasaṅkhāte nibbāne  nibbānārammaṇāya 
 vimuttiyā vimuccantīti attho  Imasmiṃ ṭhāne vivaṭṭetvā arahattameva patto 
 esa bhikkhu  Idāni taṃ khīṇāsavaṃ thomento te khemappattātiādimāha  Tattha 
 khemappattāti khemabhāvaṃ pattā  Sukhinoti lokuttarasukhena sukhitā  Diṭṭhadhammābhi 
 nibbutāti abbhantare kilesābhāvena diṭṭhadhammeyeva abhinibbutā  Imasmiṃ sutte 
 vaṭṭameva kathetvā gāthāsu vaṭṭavivaṭṭaṃ kathitaṃ  
                            Himavantasuttavaṇṇanā 
           Catutthe padāleyyāti bhindeyya  Chavāyāti lāmikāya  Samādhissa 
 samāpattikusalo hotīti āhārasappāyautusappāyāni pariggahetvā samādhiṃ 
 samāpajjituṃ kusalo hoti cheko samattho paṭibalo  Samādhissa ṭhitikusaloti 
 samādhissa ṭhitiyaṃ kusalo  samādhiṃ ṭhapetuṃ sakkotīti attho  Samādhissa vuṭṭhānakusaloti 
 samādhissa vuṭṭhāne kusalo  yathāparicchedena vuṭṭhātuṃ sakkotīti attho  
  Footnote    Ma  samānamanuñño    Ma  saṅgāti kilesasaṅgato 
  
  
 page     
 Samādhissa kallatākusaloti   samādhissa kallatāya kusalo  samādhicittaṃ hāsetuṃ 
 kallaṃ kātuṃ sakkotīti attho  Samādhissa gocarakusaloti samādhissa asappāye 
 anupakārake dhamme vajjetvā sappāye upakārake sevantopi  ayaṃ samādhi 
 nimittārammaṇo  ayaṃ lakkhaṇārammaṇoti jānantopi samādhissa gocarakusalo nāma 
 hoti  Samādhissa abhinīhārakusaloti upari upari samāpattisamāpajjanatthāya paṭhamajjhānādi 
 samādhiṃ abhinīharituṃ sakkonto samādhissa abhinīhārakusalo nāma hoti  So 
 paṭhamajjhānā vuṭṭhāya dutiyaṃ samāpajjati  dutiyajjhānā  pe  Tatiyajjhānā 
 vuṭṭhāya catutthaṃ samāpajjatīti  
                          Anussatiṭṭhānasuttavaṇṇanā 
           Pañcame anussatiṭṭhānānīti anussatikāraṇāni  Itipi so bhagavāti 
 ādīni visuddhimagge vitthāritāneva  Idampi kho bhikkhave ārammaṇaṃ karitvāti 
 idaṃ buddhānussatikammaṭṭhānaṃ ārammaṇaṃ katvā  Visujjhantīti paramavisuddhinibbānaṃ 
 pāpuṇanti  Sesaṃ sabbattha uttānatthameva  Imasmiṃ pana sutte cha anussatiṭṭhānāni 
 missakāni kathitānīti veditabbāni  
                           Mahākaccānasuttavaṇṇanā 
           Chaṭṭhe sambādheti pañcakāmaguṇasambādhe  Okāsādhigamoti ettha 
 okāsā vuccanti cha anussatiṭṭhānāni  tesaṃ adhigamo  Visuddhiyāti visujjhanatthāya  
 Sokaparidevānaṃ samatikkamāyāti sokānañca paridevānañca samatikkamanatthāya  
 Atthaṅgamāyāti atthaṃ gamanatthāya  Ñāyassa adhigamāyāti sahavipassanakassa maggassa 
 adhigamanatthāya  Nibbānassa sacchikiriyāyāti apaccayaparinibbānassa paccakkhakiriyatthāya  
      Sabbasoti sabbākārena  Ākāsasamenāti alagganaṭṭhena ceva apalibujjhanaṭṭhena   
 ca ākāsasadisena  Vipulenāti na parittakena  Mahaggatenāti 
  Footnote    cha Ma  kallitakusaloti    visuddhi       chaanussatiniddesa 
    cha Ma  apalibuddhaṭṭhena 
  
  
 page     
 Mahantabhāvaṃ gatena  mahantehi vā ariyasāvakehi gatena  paṭipannenāti attho  
 Appamāṇenāti pharaṇaappamāṇatāya appamāṇena  Averenāti akusalaverapuggala 
 verarahitena  Abyāpajjhenāti kodhadukkhavajjitena  Sabbametaṃ buddhānussaticittameva 
 sandhāya vuttaṃ  Paratopi eseva nayo  Visuddhidhammāti visujjhanasabhāvā  Imasmiṃpi 
 sutte cha anussatiṭṭhānāni missakāneva kathitānīti  
                            Paṭhamasamayasuttavaṇṇanā 
           Sattame manobhāvanīyassāti ettha manaṃ bhāveti vaḍḍhetīti manobhāvanīyo  
 Dassanāyāti dassanatthaṃ  Nissaraṇanti nikkhamanaṃ vūpasamaṃ    Dhammaṃ desetīti 
 kāmarāgapajahanatthāya asubhakammaṭṭhānaṃ katheti  Dutiyavārādīsu byāpādappahānāya 
 mettākammaṭṭhānaṃ  thīnamiddhappahānāya thīnamiddhavinodanakammaṭṭhānaṃ ālokasaññaṃ vā 
 viriyārambhavatthuādīnaṃ vā aññataraṃ  uddhaccakukkuccappahānāya samathakammaṭṭhānaṃ  
 vicikicchāppahānāya tiṇṇaṃ ratanānaṃ guṇakathaṃ kathento dhammaṃ desetīti veditabbo  
 Āgammāti ārabbha  Manasikarototi ārammaṇavasena citte karontassa  Anantarā 
 āsavānaṃ khayo hotīti anantarāyena āsavānaṃ khayo hoti  
                            Dutiyasamayasuttavaṇṇanā 
           Aṭṭhame maṇḍalamāḷeti bhojanasālāyaṃ  Cārittakilamathoti piṇḍapāta 
 cariyāya uppannakilamatho  Bhattakilamathoti bhattadaratho  Vihārapacchāyāyanti 
 vihārapaccante chāyāya  Yadevassa divā samādhinimittaṃ manasikataṃ hotīti yaṃeva tassa 
 tato purimadivasabhāge samathanimittaṃ citte kataṃ hoti  Tadevassa tasmiṃ samaye 
 samudācaratīti taṃyeva etassa tasmiṃ samaye divāvihāre nisinnassa manodvāre 
 sañcarati  Ojaṭṭhāyīti ojāya ṭhito patiṭṭhito  Phāsukassa hotīti phāsukaṃ 
 assa hoti  Sammukhāti kathentassa sammukhaṭṭhāne  Sutanti sotena sutaṃ  
 Paṭiggahitanti cittena paṭiggahitaṃ  
  Footnote    cha Ma  niggamanaṃ vūpasamanaṃ 
  
  
 page     
                             Udāyīsuttavaṇṇanā 
            Navame udāyinti loḷudāyittheraṃ    Suṇāmahaṃ   āvusoti āvuso nāhaṃ 
 badhiro  suṇāmi bhagavato vacanaṃ  pañhaṃ pana upaparikkhāmīti  Adhicittanti samādhivipassanā 
 cittaṃ  Idaṃ bhante anussatiṭṭhānanti idaṃ jhānattayasaṅkhātaṃ anussatikāraṇaṃ  
 Diṭṭhadhammasukhavihārāya saṃvattatīti imasmiṃyeva attabhāve sukhavihāratthāya 
 pavattati  Ālokasaññanti ālokanimitte uppannasaññaṃ  Divā saññaṃ adhiṭṭhātīti 
 divāti saññaṃ ṭhapeti  Yathā divā tathā rattinti yathānena divā ālokasaññā 
 manasikatā  rattimpi tatheva taṃ manasikaroti  Yathā rattiṃ tathā divāti yathā vānena 
 rattiṃ ālokasaññā manasikatā  divāpi taṃ tatheva manasikaroti  Vivaṭenāti pākaṭena  
 Apariyonaddhenāti nīvaraṇehi anonaddhena  Sampabhāsaṃ cittaṃ bhāvetīti dibba 
 cakkhuñāṇatthāya sahobhāsakaṃ cittaṃ brūheti vaḍḍheti  Yaṃ pana ālokasaññaṃ 
 manasikarotīti vuttaṃ  taṃ thīnamiddhavinodanaālokasaññaṃ sandhāya vuttaṃ  na 
 dibbacakkhuñāṇālokanti veditabbaṃ  Ñāṇadassanapaṭilābhāyāti dibbacakkhusaṅkhātassa 
 ñāṇadassanassa paṭilābhāya  
      Imameva kāyantiādīsu yaṃ vattabbaṃ siyā  taṃ sabbaṃ sabbākārena vitthārato 
 visuddhimagge kāyagatāsatikammaṭṭhāne vuttaṃ  Kāmarāgassa pahānāyāti pañcakāma 
 guṇikassa rāgassa pahānatthāya  Seyyathāpi passeyyāti yathā passeyya  Sarīranti 
 matasarīraṃ  Sīvathikāya chaḍḍitanti susāne apaviddhaṃ  Ekāhaṃ matassa assāti 
 ekāhamataṃ  Dvīhaṃ matassa assāti dvīhamataṃ  Tīhaṃ matassa assāti tīhamataṃ  
 Bhastā viya vāyunā uddhaṃ jīvitapariyādānā yathānukkamaṃ samuggatena sūnabhāvena 
 uddhumātattā   uddhumātaṃ  uddhumātameva uddhumātakaṃ  Paṭikūlattā vā kucchitaṃ 
 uddhamātanti uddhumātakaṃ  Vinīlaṃ vuccati viparibhinnavaṇṇaṃ  vinīlameva vinīlakaṃ  
 Paṭikūlattā vā kucchitaṃ vinīlanti vinīlakaṃ  Maṃsussadaṭṭhānesu rattavaṇṇassa 
  Footnote    cha Ma  lāḷudāyittheraṃ    cha Ma  suṇomahaṃ    cha Ma  dhumātattā 
  
  
 page     
 Nīlavaṇṇassa nīlaṭṭhāne nīlasāṭakapārutasseva chavasarīrassetaṃ adhivacanaṃ  Paribhinnaṭṭhānehi 
 navahi vā vaṇamukhehi vissandamānapubbaṃ vipubbaṃ  vipubbameva vipubbakaṃ  
 Paṭikūlattā vā kucchitaṃ vipubbanti vipubbakaṃ  Vipubbakaṃ jātaṃ tathābhāvaṃ gatanti 
 vipubbakajātaṃ  
      So imameva kāyanti so bhikkhu imaṃ attano kāyaṃ tena kāyena saddhiṃ 
 ñāṇena upasaṃharati upaneti  Kathaṃ  ayampi kho kāyo evaṃdhammo evaṃbhāvī 
 evaṃanatītoti  Idaṃ vuttaṃ hoti  āyu usmā viññāṇanti imesaṃ tiṇṇaṃ 
 dhammānaṃ atthitāya ayaṃ kāyo ṭhānagamanādikkhamo hoti  imesaṃ pana vigamā ayampi 
 evaṃdhammo evaṃpūtikasabhāvoyevāti  Evaṃbhāvīti evameva uddhumātādibhedo bhavissati  
 Evaṃanatītoti evaṃ   uddhumātādibhāvaṃ anatikkanto  
      Khajjamānanti udarādīsu nisīditvā udaramaṃsaoṭṭhamaṃsaakkhikamaṃsādīni luñcitvā 
 luñcitvā khādiyamānaṃ  Samaṃsalohitanti sesāvasesamaṃsalohitayuttaṃ  Nimmaṃsalohita 
 makkhitanti maṃse khīṇepi lohitaṃ na sussati  taṃ sandhāya vuttaṃ nimmaṃsalohita 
 makkhitanti aññenāti aññena disābhāgena  Hatthaṭṭhikanti catusaṭṭhibhedampi 
 hatthaṭṭhikaṃ pāṭiyekkaṃ pāṭiyekkaṃ vippakiṇṇaṃ  Pādaṭṭhikādīsupi eseva 
 nayo  Terovassikānīti atikkantasaṃvaccharāni  Pūtīnīti abbhokāse ṭhitāni 
 vātātapavuṭṭhisamphassena terovassikāneva pūtīni honti  antobhūmigatāni pana cirataraṃ 
 tiṭṭhanti  Cuṇṇakajātānīti cuṇṇavicuṇṇaṃ hutvā vikiṇṇāni    Sabbattha so 
 imamevāti vuttanayena khajjamānādīnaṃ vasena yojanā kātabbā  Asmimānasamugghātāyāti 
 asmīti pavattassa navavidhassa mānassa samugghātatthāya  Anekadhātupaṭivedhāyāti anekadhātūnaṃ 
 paṭivijjhanatthāya  Satova abhikkamatīti gacchanto satipaññāhi samannāgatova gacchati  
 Satova paṭikkamatīti paṭinivattantopi satipaññāhi samannāgato nivattati  Sesapadesupi 
  Footnote    Sī  etaṃ anatītoti etaṃ    cha Ma  vippakiṇṇāni 
  
  
 page     
 Eseva nayo  Satisampajaññāyāti satiyā ca ñāṇassa ca atthāya  Iti imasmiṃ 
 sutte satiñāṇāni missakāni kathitānīti  
                            Anuttariyasuttavaṇṇanā 
           Dasame uccāvacanti yaṅkiñci mahantakhuddakaṃ  uccanīcaṃ vā  Hīnanti 
 nihīnaṃ  Gammanti gāmavāsikānaṃ dassanaṃ  Pothujjanikanti puthujjanānaṃ santakaṃ  
 Anariyanti na ariyaṃ na uttamaṃ na parisuddhaṃ  Anatthasañhitanti na atthasannissitaṃ  
 Na nibbidāyāti na vaṭṭe nibbindanatthāya  Na virāgāyāti na rāgādīnaṃ 
 virajjanatthāya  Na nirodhāyāti na rāgādīnaṃ appavattinirodhāya  Na upasamāyāti 
 na rāgādīnaṃ vūpasamatthāya  Na abhiññāyāti na abhijānanatthāya  Na sambodhāyāti 
 na sambodhisaṅakhātassa catumaggañāṇassa paṭivijjhanatthāya  Na nibbānāyāti na 
 nibbānassa sacchikiriyāya  
      Niviṭṭhasaddhoti patiṭṭhitasaddho  Niviṭṭhapemoti patiṭṭhitapemo  Ekantagatoti   
 ekantaṃ gato  acalapattoti   attho  Abhippasannoti ativiya pasanno  
 Etadānuttariyanti etaṃ anuttaraṃ  Hatthismimpi sikkhatīti hatthinimittaṃ 
 sikkhitabbaṃ hatthisippaṃ sikkhati  Sesapadesupi eseva nayo  Uccāvacanti 
 mahantakhuddakaṃ sippaṃ sikkhati  
      Upaṭṭhitā pāricariyeti pāricariyāya paccupaṭṭhitā  Bhāvayanti anussatinti 
 anuttaraṃ anussatiṃ bhāventi  Vivekapaṭisaññuttanti nibbānanissitaṃ katvā  
 Khemanti nirupaddavaṃ  Amatagāminanti nibbānagāminaṃ  ariyamaggaṃ bhāventīti attho  
 Appamāde pamuditāti satiyā avippavāsasaṅkhāte appamāde āmoditā pamoditā  
 Nipakāti nepakkena samannāgatā  Sīlasaṃvutāti sīlena saṃvutā pihitā  Te ve 
 kālena paccantīti   te ve yuttappayuttakālena jānanti  Yattha dukkhaṃ nirujjhatīti 
  Footnote    Sī  ekantigatoti    ka  acalasaddhoti    Ma  paccenti 
  
  
 page     
 Yasmiṃ ṭhāne sakalaṃ vaṭṭadukkhaṃ nirujjhati  taṃ amatamahānibbānaṃ te bhikkhū 
 jānantīti  Imasmiṃ sutte cha anuttariyāni missakāni kathitānīti  
                         Anuttariyavaggo tatiyo  
                          
                           Sekhaparihāniyavagga   
                             Sekhasuttavaṇṇanā 
           Catutthassa paṭhame sekhassāti sattavidhassa sekhassa  Puthujjane pana 
 vattabbameva natthi  Parihānāyāti upariguṇehi parihānāya    
                          Aparihānasuttadvayavaṇṇanā 
             Dutiye satthugāravatāti satthari garubhāvo  Dhammagāravatāti 
 navavidhalokuttaradhamme garubhāvo  Saṃghagāravatāti saṃghe garubhāvo  Sikkhāgāravatāti tīsu 
 sikkhāsu garubhāvo    Appamādagāravatāti appamāde garubhāvo  Paṭisanthāra 
 gāravatāti dhammāmisavasena duvidhe paṭisanthāre garubhāvo  Satthā   garu assāti 
 satthugaru  Dhammo   garu assāti dhammagaru  Tibbagāravoti bahalagāravo  Paṭisanthāre 
 gāravo assāti paṭisanthāragāravo  Tatiye sappatissoti sajeṭṭhako sagāravo  
 Hirottappaṃ panettha missakaṃ kathitaṃ  
                         Mahāmoggallānasuttavaṇṇanā 
           Catutthe tisso nāma bhikkhūti therasseva saddhivihāriko  Mahiddhiko 
 mahānubhāvoti ijjhanaṭṭhena mahatī iddhi assāti mahiddhiko  Anupharaṇaṭṭhena 
  Footnote    cha Ma  devatāvagga    Sī  uparūpariguṇehi parihānāya  cha Ma  uparūpariguṇaparihānāya 
    ka  gāravakaraṇaṃ    ka  satthari    ka  dhamme 
  
  
 page     
 Mahā ānubhāvo assāti mahānubhāvo  Cirassaṃ kho mārisa moggallāna imaṃ 
 pariyāyamakāsīti evarūpaṃ loke pakatiyā piyasamudāhāravacanaṃ   hoti  Lokiyā hi 
 cirassaṃ āgataṃpi anāgatapubbaṃpi manāpajātiyaṃ āgataṃ disvā kuto bhavaṃ āgato  
 cirassaṃ bhavaṃ āgato  kathaṃ te idhāgamanamaggo ñāto  kiṃ maggamūḷhosītiādīni 
 vadanti  Ayaṃ pana āgatapubbattāyeva evamāha  Thero hi kālena kālaṃ brahmalokaṃ 
 gacchatiyeva  Tattha pariyāyamakāsīti vāraṃ akāsi  Yadidaṃ idhāgamanāyāti yo ayaṃ 
 idhāgamanāya vāro  taṃ carissaṃ akāsīti vuttaṃ hoti  Idamāsanaṃ paññattanti 
 mahārahaṃ  brahmapallaṅkaṃ paññāpetvā evamāha  Aveccappasādenāti adhigatena 
 acalena maggappasādena  Imasmiṃ sutte sotāpattimaggañāṇaṃ kathitaṃ  
                           Vijjābhāgiyasuttavaṇṇanā 
           Pañcame vijjābhāgiyāti vijjākoṭṭhāsikā  Aniccasaññāti 
 aniccānupassanāñāṇe uppannasaññā  Anicce dukkhasaññāti dukkhānupassanāñāṇe 
 uppannasaññā  Dukkhe anattasaññāti anattānupassanāñāṇe uppannasaññā  
 Pahānasaññāti pahānānupassanāñāṇe uppannasaññā  Virāgasaññāti virāgānupassanā 
 ñāṇe uppannasaññā  Nirodhasaññāti nirodhānupassanāñāṇe uppannasaññāti    
                            Vivādamūlasuttavaṇṇanā 
           Chaṭṭhe vivādamūlānīti vivādassa mūlāni  Kodhanoti kujjhanalakkhaṇena 
 kodhena samannāgato  Upanāhīti veraappaṭinissaggalakkhaṇena upanāhena samannāgato  
 Ahitāya dukkhāya devamanussānanti dvinnaṃ bhikkhūnaṃ vivādo   devamanussānaṃ 
 ahitāya dukkhāya saṃvattati  kosambikakkhandhake viya   dvīsu bhikkhūsu vivādaṃ 
  Footnote    cha Ma  piyasamudācāravacanaṃ  pa sū          cūḷataṇhāsaṅkhayasutta 
    cha Ma  uppannasaññā    cha Ma  vivādo kathaṃ    cha Ma  kosambakakkhandhake viya 
  
  
 page     
 Āpannesu tasmiṃ vihāre tesaṃ antevāsikā vivadanti  etesaṃ ovādaṃ gaṇhanto 
 bhikkhunīsaṃgho vivadati  Tato tesaṃ upaṭṭhākā vivadanti  atha manussānaṃ ārakkhadevatā 
 dve koṭṭhāsā honti  Tathā   dhammavādīnaṃ ārakkhadevatā dhammavādiniyo honti  
 adhammavādīnaṃ adhammavādiniyo  Tato ārakkhadevatānaṃ mittā bhummadevatā bhijjanti  
 Evaṃ paramparāya yāva brahmalokā ṭhapetvā ariyasāvake sabbe devamanussā dve 
 koṭṭhāsā honti  Dhammavādīhi pana adhammavādinova bahutarā honti  Tato yaṃ 
 bahukehi gahitaṃ  taṃ gacchanti  Dhammaṃ vissajjetvā bahutarāva adhammaṃ gaṇhanti  Te 
 adhammaṃ purakkhatvā viharantā apāye nibbattanti  Evaṃ dvinnaṃ bhikkhūnaṃ vivādo 
 devamanussānaṃ ahitāya dukkhāya hoti  Ajjhattaṃ vāti tumhākaṃ abbhantaraparisāya  
 Bahiddhāti paresaṃ parisāya  
      Makkhīti paresaṃ guṇamakkhanalakkhaṇena makkhena samannāgato  Paḷāsīti yugaggāha 
 lakkhaṇena paḷāsena samannāgato  Issukīti parassa sakkārādīnaṃ issāyana 
 lakkhaṇāya issāya samannāgato  Maccharīti āvāsamacchariyādīhi samannāgato  Saṭhoti 
 kerāṭiko  Māyāvīti katapaṭicchādako  Pāpicchoti asantasambhāvanicchako dussīlo  
 Micchādiṭṭhīti natthikavādī ahetukavādī akiriyavādī  Sandiṭṭhiparāmāsīti sayaṃ 
 diṭṭhameva parāmasati  Ādānaggāhīti   daḷhaggāhī  Duppaṭinissaggīti na sakkā 
 hoti gahitaṃ vissajjāpetuṃ imasmiṃ sutte vaṭṭameva kathitanti  
                             Dānasuttavaṇṇanā 
           Sattame veḷukaṇḍakīti veḷukaṇḍakanagaravāsinī  Chaḷaṅgasamannāgatanti 
 chahi guṇaṅgehi samannāgataṃ  Dakkhiṇaṃ patiṭṭhāpetīti dānaṃ deti  Pubbeva dānā 
 sumanoti dānaṃ dassāmīti māsaḍḍhamāsato paṭṭhāya somanassappatto hoti  Ettha 
 hi pubbacetanā dassāmīti cittuppādakālato paṭṭhāya ito uṭṭhitena dānaṃ 
  Footnote    cha Ma  tattha    cha Ma  ādhānaggāhīti 
  
  
 page     
 Dassāmīti khettaggahaṇaṃ ādiṃ katvā cintentassa labbhati  Dadaṃ cittaṃ 
 pasādetīti evaṃ vuttā muñcanacetanā pana dānakāleyeva labbhati  Datvā attamano 
 hotīti ayaṃ pana aparacetanā aparāparaṃ anussarantassa labbhati  Vītarāgāti 
 vigatarāgā khīṇāsavā  Rāgavinayāya vā paṭipannāti rāgavinayapaṭipadaṃ paṭipannā  
 Ukkaṭṭhadesanā cesā  na kevalaṃ pana khīṇāsavānaṃ  anāgāmisakadāgāmi 
 sotāpannānaṃpi antamaso tadahupabbajitassa bhaṇḍaggāhakasāmaṇerassāpi dinnā 
 dakkhiṇā chaḷaṅgasamannāgatāva hoti  Sopi hi sotāpattimaggatthameva pabbajito  
      Yaññassa sampadāti dānassa paripuṇṇatā  Saññatāti sīlasaññamena 
 saññatā  Sayaṃ ācamayitvānāti   attanāva hatthapāde dhovitvā mukhaṃ vikkhāletvā  
 Sakehi   pāṇibhīti attano hatthehi  Sayehītipi   pāṭho  Saddhoti ratanattayaguṇe 
 saddahanto  Muttena cetasāti lābhamacchariyādīhi vimuttena cittena  Abyāpajjhaṃ 
 sukhaṃ lokanti niddukkhaṃ uḷārasukhasomanassaṃ devalokaṃ  
                            Attakārīsuttavaṇṇanā 
           Aṭṭhame addasaṃ vā assosiṃ vāti akkhīni ummiletvā mā addasaṃ  
 asukasmiṃ nāma ṭhāne vasatīti mā assosiṃ  kathentassa vā vacanaṃ mā assosiṃ  
 Kathaṃ hi nāmāti kena nāma kāraṇena  Ārabbhadhātūti   ārabhanavasena pavattaviriyaṃ  
 Nikkamadhātūti kosajjato nikkhamanasabhāvaṃ viriyaṃ  Parakkamadhātūti parakkamasabhāvo  
 Thāmadhātūti thāmasabhāvo  Dhitidhātūti dhitisabhāvo    Upakkamadhātūti upakkamasabhāvo  
 Sabbaṃ cetaṃ tenākārena   pavattassa viriyasseva nāmaṃ  
                            Nidānasuttādivaṇṇanā 
             Navame kammānanti vaṭṭagāmikammānaṃ  Samudayāyāti piṇḍa 
 karaṇatthāya  Nidānanti paccayo  Lobhajenāti lobhato jātena  Na paññāyantīti 
  Footnote    ka  ācarayitvānāti    Sī  sehi    Sī  sakehītipi  Ma  saññehītipi 
    cha Ma  ārambhadhātūti    cha Ma  ṭhitidhātūti  ṭhitisabhāvo    cha Ma  tena tenākārena 
  
  
 page     
 evarūpena kammena nibbattāti na dissanti  Sukkapakkhe kammānanti 
 vivaṭṭagāmikammānaṃ  Iti imasmiṃ sutte vaṭṭavivaṭṭaṃ kathitanti    Dasame 
 niculavaneti   mahāmucalindavane  Saddhammoti sāsanasaddhammo  
                            Dārukkhandhasuttavaṇṇanā 
           Ekādasame cetovasippattoti cittavasibhāvaṃ patto  Paṭhavītveva 
 adhimucceyyāti thaddhākāraṃ paṭhavīdhātūti sallakkheyya  Yaṃ nissāyāti yaṃ vijjamānaṃ 
 thaddhākāraṃ paṭhavīdhātuṃ nissāya amuṃ dārukkhandhaṃ paṭhavītveva adhimucceyya  sā 
 ettha paṭhavīdhātu atthīti  Iminā nayena sesapadānipi veditabbāni  Yatheva hi tasmiṃ 
 thaddhākārā paṭhavīdhātu atthi  evaṃ yūsākārā āpodhātu  uṇhākārā tejodhātu  
 vitthambhanākārā vāyodhātu  rattavaṇṇamhi sare   padumapupphavaṇṇā subhadhātu  
 pūtibhūte cuṇṇe ceva pheggupapaṭikāsu ca amanuññavaṇṇā asubhadhātu  taṃ 
 nissāyeva   amuṃ dārukkhandhaṃ asubhantveva adhimucceyya sallakkheyyāti  Imasmiṃ 
 sutte missakavihāro nāma kathito  
                             Nāgitasuttavaṇṇanā 
           Dvādasame gāmantavihāranti gāmantasenāsanavāsaṃ    Samāhitaṃ 
 nisinnanti tasmiṃ gāmantasenāsane samādhiṃ appetvā nisinnaṃ  Idānimanti 
 idāni imaṃ  Samādhimhā cāvessatīti samādhito uṭṭhāpessati  Na attamano 
 homīti na sakamano homi  Pacalāyamānanti niddāyamānaṃ  Ekagganti   ekasabhāvaṃ  
 ekaggatābhūtaṃ araññasaññaṃyeva citte karissatīti attho  Anurakkhissatīti 
 anuggaṇhissati  Avimuttaṃ vā cittaṃ vimocessatīti aññasmiṃ kāle 
 avimuttacittaṃ idāni pañcahi vimuttīhi vimocayissati  Riñcatīti   vajjeti 
 vissajjeti  
  Footnote    cha Ma  kathitaṃ    ka  veḷuvaneti    cha Ma  sāre    cha Ma  nissāya 
    cha Ma  gāmantavihārinti  gāmantasenāsanavāsiṃ    cha Ma  ekattanti    Sī  cajati 
  
  
 page     
 Paṭippaṇāmetvāti panuditvā   vissajjetvā  Uccārapassāvakammāyāti uccāra 
 passāvakaraṇatthāya  Iminā ettakena ṭhānena satthārā araññasenāsanassa 
 vaṇṇo kathito  Suttassa pana paṭhamakoṭṭhāse yaṃ vattabbaṃ  taṃ heṭṭhā vuttamevāti  
                       Sekhaparihāniyavaggo catuttho  
                         
                               Dhammikavagga 
                             Nāgasuttavaṇṇanā 
           Pañcamassa paṭhame āyasmatā ānandena saddhinti idaṃ 
 āyāmānandāti theraṃ āmantetvā gatattā vuttaṃ  satthā pana anūnehi 
 pañcahi bhikkhusatehi parivuto tattha agamāsīti veditabbo  Tenupasaṅkamīti 
 teheva pañcahi bhikkhusatehi parivuto upasaṅkami  Parisiñcitvāti vohāravacanametaṃ  
 nhāyitvāti attho  Pubbasadisāni kurumānoti   rattadupaṭṭaṃ nivāsetvā 
 uttarāsaṅgacīvaraṃ dvīhi hatthehi gahetvā pacchimalokadhātuṃ piṭṭhito katvā 
 puratthimalokadhātuṃ abhimukho nirodakabhāvena   gattāni pubbasadisāni kurumāno 
 aṭṭhāsīti attho  Bhikkhusaṃghopi tena tena ṭhānena otaritvā nhātvā 
 paccuttaritvā satthāraṃyeva parivāretvā aṭṭhāsi  Iti tasmiṃ samaye ākāsato patamānaṃ 
 rattasuvaṇṇakuṇḍalaṃ viya suriyo pacchimalokadhātuṃ paṭipajji  parisuddharajatamaṇḍalo 
 viya pācīnalokadhātuto cando abbhuggacchi    majjhaṭṭhānepi pañcabhikkhusataparivāro 
 sammāsambuddho chabbaṇṇaraṃsiyo   vissajjetvā pubbakoṭṭhakanadītīre ālokaṃ   
 alaṅkurumāno aṭṭhāsi  
  Footnote    Ma  pannaritvā          cha Ma  pubbāpayamānoti        cha Ma  vodakabhāvena 
    cha Ma  abbhuggañchi        cha Ma  chabbaṇṇabuddharasmiyo           cha Ma  lokaṃ 
  
  
 page     
      Tena kho pana samayena  pe  Seto nāma nāgoti setavaṇṇatāya 
 evaṃladdhanāmo hatthināgo  Mahāturiyatāḷitavāditenāti mahantena turiyatāḷitavāditena  
 Tattha paṭhamasaṅghaṭṭanaṃ tāḷitaṃ nāma hoti  tato paraṃ vāditaṃ  Janoti hatthidassanatthaṃ 
 sannipatitamahājano  Disvā evamāhāti aṅgapaccaṅgāni ghaṃsitvā nhāpetvā 
 uttāretvā bahitīre ṭhapetvā gattāni nirodakāni   katvā hatthālaṅkārena 
 alaṅkataṃ taṃ mahānāgaṃ disvā idaṃ abhirūpo vata bhoti pasaṃsāvacanaṃ āha  
 Kāyūpapannoti sarīrasampattiyā upapanno  paripuṇṇaṅgapaccaṅgoti attho  Āyasmā 
 udāyīti paṭisambhidāppatto kāḷudāyitthero  Etadavocāti taṃ mahājanaṃ hatthissa 
 vaṇṇaṃ bhaṇantaṃ disvā ayaṃ jano ahetukapaṭisandhiyaṃ nibbattahatthino vaṇṇaṃ 
 katheti  na buddhahatthissa  Ahandāni iminā hatthināgena upamaṃ katvā   
 buddhanāgassa vaṇṇaṃ kathessāmīti cintetvā etaṃ hatthimeva nu kho bhanteti 
 ādivacanaṃ avoca  Tattha mahantanti ārohasampannaṃ  Barhantanti pariṇāhasampannaṃ  
 Evamāhāti evaṃ vadati  Atha bhagavā yasmā ayaṃ nāgasaddo hatthimhi 
 ceva assagoṇauragarukkhamanussesu cāpi vattati    tasmā hatthimpi khotiādimāha  
      Āgunti pāpakaṃ lāmakaṃ akusaladhammaṃ  Tamahaṃ nāgoti brūmīti taṃ ahaṃ 
 imehi tīhi dvārehi dasannaṃ akusalakammapathānaṃ dvādasannañca akusalacittānaṃ 
 akaraṇato nāgoti vadāmi  Ayañhi na āguṃ karotīti iminā atthena nāgo  
 Imāhi gāthāhi anumodāmīti imāhi catusaṭṭhipadāhi soḷasahi gāthāhi anumodāmi 
 abhinandāmi  
      Manussabhūtanti devādibhāvaṃ anupagantvā   manussameva bhūtaṃ  Attadantanti 
 attanāyeva dantaṃ  na aññehi damathaṃ upanītaṃ  Bhagavā hi attanā uppāditeneva 
 maggadamathena cakkhutopi danto  sotatopi  ghānatopi  jivhātopi  kāyatopi  
 manatopīti imesu chasu ṭhānesu danto santo nibbuto parinibbuto  Tenāha 
  Footnote    cha Ma  vodakāni    Sī  upametvā    cha Ma  pavattati    Ma  anupagantvā mānusaṃ 
  gantvā 
  
  
 page     
 attadantanti  Samāhitanti duvidhenāpi samādhinā samāhitaṃ  Iriyamānanti 
 viharamānaṃ    Brahmapatheti seṭṭhapathe amatanibbānapathe    Cittassūpasame ratanti 
 paṭhamajjhānena pañcanīvaraṇāni vūpasametvā  dutiyajjhānena vitakkavicāre  tatiyajjhānena 
 pītiṃ  catutthajjhānena sukhadukkhaṃ vūpasametvā tasmiṃ cittassūpasame rataṃ abhirataṃ  
      Namassantīti kāyena namassanti  vācāya namassanti  manasā namassanti  
 dhammānudhammapaṭipattiyā namassanti  sakkaronti garuṃ karonti  Sabbadhammāna 
 pāragunti sabbesaṃ khandhāyatanadhātudhammānaṃ abhiññāpāragū pariññāpāragū 
 pahānapāragū bhāvanāpāragū sacchikiriyāpāragū samāpattipāragūti chabbidhena pāragamanena 
 pāragataṃ pārappattaṃ matthakappattaṃ  Devāpi taṃ namassantīti dukkhappattā 
 subrahmadevaputtādayo sukhappattā ca sabbeva dasasahassacakkavāḷavāsino devāpi 
 tumhe namassanti  Iti me arahato sutanti iti mayā catūhi kāraṇehi arahāti 
 laddhavohārānaṃ tumhākaṃyeva santike sutanti dīpeti  
      Sabbasaṃyojanātītanti sabbāni dasavidhasaṃyojanāni atikkantaṃ  Vanā 
 nibbānamāgatanti   kilesavanato nibbanaṃ kilesavanarahitaṃ nibbānaṃ āgataṃ sampattaṃ  
 Kāmehi nekkhammaratanti duvidhehi kāmehi nikkhantattā pabbajjā aṭṭha samāpattiyo 
 cattāro ca ariyamaggā kāmehi nekkhammaṃ nāma  tattha rataṃ abhirataṃ  Muttaṃ 
 selāva kañcananti seladhātuto muttaṃ kañcanasadisaṃ  
      Sabbe accarucīti sabbasatte atikkamitvā pavattaruci  Aṭṭhamakaṃ hi 
 atikkamitvā pavattarucitāya sotāpanno accaruci nāma  sotāpannaṃ atikkamitvā 
 pavattarucitāya sakadāgāmī  pe  Khīṇāsavaṃ atikkamitvā pavattarucitāya paccekabuddho  
 paccekabuddhaṃ atikkamitvā pavattarucitāya sammāsambuddho accaruci nāma  
 Himavāvaññe siluccayoti   yathā himavā pabbatarājā aññe pabbate atirocati  
  Footnote    Ma  visādamānaṃ    cha Ma  amatapathe nibbānapathe 
    cha Ma  nibbanamāgatanti    cha Ma  himavāvaññe siluccayeti 
  
  
 page     
 Evaṃ atirocatīti attho  Saccanāmoti tacchanāmo bhūtanāmo āguakaraṇeneva 
 nāgoti evaṃ avitathanāmo  
      Soraccanti sucisīlaṃ  Avihiṃsāti karuṇā ca karuṇāpubbabhāgo ca  Pādā 
 nāgassa te duveti te buddhanāgassa duve purimapādā  
      Tapoti vattasamādānaṃ    Brahmacariyanti ariyamaggasīlaṃ  Caraṇā nāgassa 
 tyāpareti te buddhanāgassa apare dve pacchimapādā  Saddhāhatthoti saddhāmayāya 
 soṇḍāya samannāgato  Upekkhāsetadantavāti chaḷaṅgupekkhāmayehi setadantehi 
 samannāgato  
      Sati gīvāti yathā nāgassa aṅgapaccaṅgasmiṃ sirājālānaṃ gīvā patiṭṭhā  
 evaṃ buddhanāgassa soraccādīnaṃ dhammānaṃ sati  tena vuttaṃ sati gīvāti  
 Siro paññāti yathā hatthināgassa siro uttamaṅgaṃ    evaṃ buddhanāgassa 
 sabbaññutañāṇaṃ  Tena hi so sabbadhamme jānāti  Tena vuttaṃ siro paññāti  
 Vīmaṃsā dhammacintanāti yathā hatthināgassa aggasoṇḍo vīmaṃsā nāma hoti  
 So tāya thaddhamudukaṃ khāditabbākhāditabbañca vīmaṃsati  tato pahātabbaṃ pajahati  
 ādātabbaṃ ādiyati  evameva buddhanāgassa dhammakoṭṭhāsaparicchedakañāṇasaṅkhātā 
 dhammacintanā vīmaṃsā  Tena hi ñāṇena so bhabbābhabbe   jānāti  Tena vuttaṃ 
 vīmaṃsā dhammacintanāti  Dhammakucchisamātapoti   dhammo vuccati catutthajjhānasamādhi  
 kucchiyeva samātapo kucchisamātaPo  Samātapo nāma samātapanaṭṭhānaṃ  Dhammo 
 kucchisamātapo assāti dhammakucchisamātaPo  Catutthajjhānasamādhismiṃ ṭhitassa hi 
 te   iddhividhādidhammā ijjhanti  tasmā so kucchisamātapoti vutto  Vivekoti 
 kāyacittaupadhiviveko  Yathā nāgassa vāladhi makkhikā vāreti  evaṃ tathāgatassa 
 viveko gahaṭṭhapabbajite vāreti  Tasmā so vāladhīti vutto  
  Footnote    cha Ma  dhutasamādānaṃ    cha Ma  uttamaṅgo    Ma  sevitabbāsevitabbe 
    Sī  dhammakucchisamāvāpoti    cha Ma  te te 
  
  
 page     
      Jhāyīti duvidhena jhānena jhāyī  Assāsaratoti nāgassa hi assāsa 
 passāsā viya buddhanāgassa phalasamāpatti  tattha rato  assāsapassāsehi 
 viya tāya vinā na vattatīti attho  Sabbattha saṃvutoti sabbadvāresu 
 saṃvuto  Anavajjānīti sammāājīvena uppannāni bhojanāni  Sāvajjānīti 
 pañcavidhamicchājīvavasena uppannāni    
      Aṇuṃthūlanti khuddakañca mahantañca  Sabbaṃ chetvāna bandhananti sabbaṃ 
 dasavidhaṃpi saṃyojanaṃ chinditvāna  Na upalimpati lokenāti   lokena saddhiṃ 
 taṇhāmānadiṭṭhilepehi na lippati  Mahāgginīti mahāaggi  Viññūhi desitāti idha 
 paṭisambhidāppatto kāḷudāyittherova viññū paṇḍito  tena desitāti attho  
 Viññāyanti   mahānāgā  nāgaṃ nāgena desitanti udāyittheranāgena desitaṃ 
 buddhanāgaṃ itare khīṇāsavanāgā vijānissanti  
      Sarīraṃ vijahaṃ nāgo  parinibbissatīti bodhipallaṅke kilesaparinibbānena 
 parinibbuto  yamakasālantare anupādisesāya nibbānadhātuyā parinibbāyissati  
 Evaṃ paṭisambhidāppatto udāyitthero soḷasahi gāthāhi catusaṭṭhiyā padehi 
 dasabalassa vaṇṇaṃ kathento desanaṃ niṭṭhāpesi  bhagavā anumodi  Desanāvasāne 
 caturāsītipāṇasahassāni amatapānaṃ piviṃsūti  
                            Migasālāsuttavaṇṇanā 
           Dutiye kathaṃ kathaṃ nāmāti kena kena nāma kāraṇena  Aññeyyoti 
 ājānitabbo  Yatra  hi nāmāti yasmiṃ nāma dhamme  Samasamagatikāti   samabhāveneva 
 samagatikā  Bhavissantīti jātā  Sakadāgāmī satto   tusitaṃ kāyaṃ upapannoti 
 sakadāgāmī puggalo hutvā tusitabhavaneyeva nibbatto  Kathaṃ kathaṃ nāmāti kena 
 kena nu kho kāraṇena  kiṃ nu kho jānitvā desito  udāhu ajānitvāti  
  Footnote    cha Ma  uppannabhojanāni    cha Ma  nupalippati lokenāti    cha Ma  viññassanti 
    ṭīkā  samasamagatiyāti    cha Ma  sakadāgāmipatto 
  
  
 page     
 Thero kāraṇaṃ ajānanto evaṃ kho panetaṃ bhagini bhagavatā byākatanti āha  
      Ambakā ambakasaññāti   itthī hutvā itthīsaññāyaeva   samannāgatā  
 Ke ca purisapuggalaparopariyañāṇeti ettha purisapuggalaparopariyañāṇaṃ vuccati 
 purisapuggalānaṃ tikkhamuduvasena indriyaparopariyañāṇaṃ  Tasmā kā ca bālā migasālā  
 ke ca purisapuggalānaṃ indriyaparopariyañāṇe appaṭihatavisayā sammāsambuddhā  
 ubhayametaṃ dūre suvidūreti ayamettha saṅkhePo  
      Idāni migasālāya attano dūrabhāvaṃ dassento chayime ānandāti 
 ādimāha  Sorato hotīti pāpato suṭṭhu orato virato hoti  Sūratotipi pāṭho  
 Abhinandanti sabrahmacārī ekattavāsenāti tena saddhiṃ ekato vāsena 
 sabrahmacārī abhinandanti tussanti  Ekantavāsenātipi pāṭho  Satatavāsenāti 
 attho  Savanenapi akataṃ hotīti sotabbayuttakaṃ assutaṃ hoti  Bāhusaccenapi akataṃ 
 hotīti ettha bāhusaccaṃ vuccati viriyaṃ  viriyena kattabbayuttakaṃ akataṃ hotīti 
 attho  Diṭṭhiyāpi appaṭividdhaṃ hotīti diṭṭhiyā paṭivijjhitabbaṃ appaṭividdhaṃ 
 pītipāmojjaṃ na labhati  Hānagāmīyeva hotīti arihānimeva   gacchati  
      Pamāṇikāti puggalesu pamāṇaggāhakā  Paminantīti pametuṃ tuletuṃ ārabhanti  
 Eko hīnoti eko guṇehi hīno  Eko paṇītoti eko guṇehi paṇīto  Tañhīti 
 taṃ pamāṇakaraṇaṃ  
      Abhikkantataroti sundarataro  Paṇītataroti uttamataro  Dhammasoto nibbahatīti 
 sūraṃ hutvā pavattamānaṃ vipassanāñāṇaṃ nibbahati  ariyabhūmiṃ sampāpeti  
 Tadanantaraṃ ko jāneyyāti taṃ antaraṃ taṃ kāraṇaṃ aññatra tathāgatena ko 
 jāneyyāti attho  
  Footnote    Sī  ambakā ambakapaññāti  cha Ma  ammakā ammakasaññāti    Sī  itthipaññāya 
    cha Ma  parihānimeva 
  
  
 page     
      Kodhamānoti kodho ca māno ca  Lobhadhammāti lobhoyeva  Vacīsaṅkhārāti   
 allāpasallāpavasena vacanāneva  Yo vā panassa mādisoti yo vā pana 
 aññopi mayā sadiso sammāsambuddhoyeva assa  so puggalesu pamāṇaṃ 
 gaṇheyyāti attho  Khaññatīti guṇakhaṇanaṃ pāpuṇāti  Ime kho ānanda cha 
 puggalāti dve soratā  dve adhigatakodhamānalobhadhammā  dve adhigatakodhamānavacī 
 saṅkhārāti ime cha puggalā  Gatinti  ñāṇagatiṃ  Ekaṅgahīnāti ekena   guṇaṅgena 
 hīnā  Pūraṇo sīlena visesī ahosi  isidatto paññāya  Pūraṇassa sīlaṃ 
 isidattassa paññāṭṭhāne ṭhitaṃ  isidattassa paññā pūraṇassa sīlaṭṭhāne ṭhitāti  
                              Iṇasuttavaṇṇanā 
           Tatiye dāliddiyanti daliddabhāvo  Kāmabhoginoti kāme bhuñjanakasattassa  
 Assakoti attano santakena rahito  Anaddhikoti na addho    Iṇaṃ ādiyatīti 
 jīvituṃ asakkonto iṇaṃ ādiyati  Vaḍḍhiṃ paṭissuṇātīti dātuṃ asakkonto 
 vaḍḍhiṃ dassāmīti paṭijānāti  Anucarantipi nanti parisamajjhagaṇamajjhādīsu 
 ātapaṭṭhapanapaṃsuokiraṇādīhi vippakāraṃ pāpentā pacchato pacchato anubandhanti  
 Saddhā natthīti okappanasaddhāmattakampi natthi  Hiri natthīti hiriyanākāra 
 mattakampi natthi  Ottappaṃ natthīti bhāyanākaramattakampi natthi  Viriyaṃ natthīti 
 kāyikaviriyamattakampi natthi  Paññā natthīti kammassakatapaññāmattakampi natthi  
 Iṇādānasmiṃ vadāmīti iṇaggahaṇaṃ vadāmi  Mā maṃ jaññūti   mā maṃ jānātu  
      Dāliddiyaṃ dukkhanti dhanadaliddabhāvo dukkhaṃ  Kāmalābhābhijappinanti kāmalābhaṃ 
 paṭṭhentānaṃ  Pāpakammaṃ vinibbayoti pāpakammavaḍḍhako  Saṃsappatīti paripphandati  
 Jānanti jānanto  Yassa vippaṭisārajāti ye assa vippaṭisārato jātā  
 Yonimaññataranti ekaṃ tiracchānayoniṃ  Dadaṃ cittaṃ pasādayanti cittaṃ pasādento 
 dadamāno  
  Footnote    Sī  vacīsaṃsārāti    cha Ma  ekekena 
    Sī  anāḷhiyoti na aḍḍho  Ma  anāḷikoti anaḷo  cha  anāḷhikoti na aḍḍho 
    Sī  jaññāti 
  
  
 page     
      Kaṭaggāhoti jayaggāho anaparādhaggāho hoti  Gharamesinoti gharāvāsaṃ 
 pariyesantassa vasamānassa vā  Cāgo puññaṃ pavaḍḍhatīti cāgoti saṅkhaṃ gataṃ 
 puññaṃ pavaḍḍhati  Cāgā puññanti vā pāṭho  Patiṭṭhitāti patiṭṭhitasaddhā nāma 
 sotāpannassa saddhā  Hirimanoti hirisampayuttacitto  Nirāmisaṃ sukhanti tīṇi 
 jhānāni nissāya uppajjanakasukhaṃ  Upekkhanti catutthajjhānupekkhaṃ  Āraddhaviriyoti 
 paripuṇṇapaggahitaviriyo  Jhānāni upasampajjāti cattāri jhānāni patvā  Ekodi 
 nipako satoti ekaggacitto kammassakatañāṇasatīhi ca samannāgato  
      Etaṃ   ñatvā yathābhūtanti etaṃ ettakaṃ kāraṇaṃ yathāsabhāvaṃ jānitvā  
 Sabbasaṃyojanakkhayeti nibbāne  Sabbasoti sabbākārena  Anupādāyāti aggahetvā  
 Sammā cittaṃ vimuccatīti idaṃ vuttaṃ hoti  sabbasaṃyojanakkhayasaṅkhāte nibbāne 
 sabbato anupādiyitvā sammā hetunā nayena maggacittaṃ vimuccati  evaṃ ñatvā 
 yathābhūtaṃ  sabbasaṃyojanakkhayantipi pāliṃ likhanti    tassa etaṃ sabbasaṃyojanakkhaya 
 saṅkhātaṃ nibbānaṃ yathābhūtaṃ ñatvāti attho  Purimapacchimehi pana saddhiṃ na ghaṭīyati  
      Tassa sammāvimuttassāti tassa sammāvimuttassa khīṇāsavassa  Ñāṇaṃ ce   
 hotīti paccavekkhaṇañāṇaṃ hoti  Tādinoti taṃsaṇṭhitassa  Akuppāti akuppārammaṇattā 
 kuppakārakānaṃ   kilesānañca abhāvena akuppā  Vimuttīti maggavimuttipi 
 phalavimuttapi  Bhavasaññojanakkhayeti bhavasaṃyojanakkhayasaṅkhāte nibbāne bhavasaṃyojanānañca 
 khayante uppannā     Etaṃ kho paramaṃ ñāṇanti etaṃ maggaphalañāṇaṃ paramañāṇaṃ nāma  
 Sukhamanuttaranti etadeva maggaphalasukhaṃ anuttarasukhaṃ nāma  Āṇaṇyamuttamanti sabbesaṃ 
 aṇaṇānaṃ khīṇāsavo uttamaaṇaṇo  tasmā arahattaphalaṃ āṇaṇyamuttamanti arahattaphalena 
 desanāya kūṭaṃ gaṇhi  Imasmiñca sutte vaṭṭameva kathetvā gāthāsu vaṭṭavivaṭṭaṃ 
 kathitanti  
  Footnote    cha Ma  evaṃ  evamuparipi    cha Ma  pāḷiyaṃ likhitaṃ    cha Ma  ayaṃ saddo na dissati 
    cha Ma  kuppakāraṇānaṃ    ka  uppannattā 
  
  
 page     
                            Mahācundasuttavaṇṇanā 
           Catutthe cetīsūti cetiraṭṭhe  Sañjātiyanti   evaṃnāmake nigame  
 Mahācundoti dhammasenāpatissa kaniṭṭhabhātiko  Dhamme yogo anuyogo etesanti 
 dhammayogā  Dhammakathikānaṃ etaṃ nāmaṃ  Jhāyantīti jhāyī  Apasādentīti ghaṭṭenti 
 khipanti    Jhāyantīti  cintenti  Pajjhāyantītiādīni upasaggavasena vaḍḍhitāni  
 Kiñhime jhāyantīti kinnāma ime jhāyanti  Kintime   jhāyantīti kimatthaṃ ime 
 jhāyanti  Kathañhime jhāyantīti kena kāraṇena ime jhāyanti  Amataṃ dhātuṃ kāyena phusitvā 
 viharantīti maraṇavirahitaṃ nibbānadhātuṃ sandhāya kammaṭṭhānaṃ gahetvā viharantā 
 anukkamena taṃ nāmakāyena phusitvā viharanti  Gambhīraatthapadanti guḷhaṃ paṭicchannaṃ 
 khandhadhātuāyatanādiatthaṃ  Paññāya ativijjha passantīti saha vipassanāya maggapaññāya 
 ativijjhitvā   passanti  Imasmiṃ pana atthe sammasanapaṭivedhapaññāpi 
 uggahaparipucchāpaññāpi vaṭṭatiyevāti  
                          Sandiṭṭhikasuttadvayavaṇṇanā 
             Pañcame santaṃ vā ajjhattanti niyakajjhatte vijjamānaṃ  
 Lobhotiādīhi tīṇi akusalamūlāni dassitāni  Lobhadhammātiādīhi taṃsampayuttakadhammā  
 Chaṭṭhe kāyasandosanti kāyadvārassa dussanakāraṇaṃ    Sesapadadvayepi eseva nayo  
 Imesu dvīsu suttesu paccavekkhaṇāva kathitā  
                             Khemasuttavaṇṇanā 
           Sattame vusitavāti vuṭṭhabrahmacariyavāso  Katakaraṇīyoti catūhi maggehi 
 kattabbaṃ katvā ṭhito  Ohitabhāroti khandhabhāraṃ kilesabhāraṃ abhisaṅkhārabhārañca 
 otāretvā ṭhito  Anuppattasadatthoti sadattho vuccati arahattaṃ  taṃ pattoti attho  
  Footnote    cha Ma  sayaṃjātiyanti    cha Ma  hiṃsanti    cha Ma  kimime    cha Ma  paṭivijjhitvā 
    cha Ma  dussanākāraṃ 
  
  
 page     
 Parikkhīṇabhavasaṃyojanoti khīṇabhavabandhano  Sammadaññā vimuttoti  sammā hetunā 
 kāraṇena jānitvā vimutto  Tassa na evaṃ hoti atthi me seyyoti 
 vātiādīhipi seyyassa seyyohamasmīti mānādayo tayo mānā paṭikkhittā  Na 
 hi khīṇāsavassa atthi mayhaṃ seyyo  atthi sadiso  atthi hīnoti māno 
 hoti  Natthi me seyyotiādīhipi teyeva paṭikkhittā  Na hi khīṇāsavassa ahameva 
 seyyo  ahaṃ sadiso  ahaṃ hīno  aññe seyyādayo atthīti evaṃ māno hoti  
      Acirapakkantesūti arahattaṃ byākaritvā acirasseva   pakkantesu  Aññaṃ 
 byākarontīti arahattaṃ kathenti  Hasamānakā maññe aññaṃ byākarontīti hasamānā 
 viya kathenti  Vighātaṃ āpajjantīti dukkhaṃ āpajjanti  
      Na ussesu na omesu  samatte nopaniyyareti ettha ussāti ussitatā 
 seyyapuggalā  Omāti hīnā  Samattoti sadiso  Iti imesu tīsupi seyyahīnasadisesu 
 khīṇāsavā mānena na upaniyyare  na upanenti  na upagacchantīti attho  Khīṇā 
 sañjātīti   khīṇā tesaṃ jāti  Vusitaṃ brahmacariyanti vuṭṭhaṃ maggabrahmacariyaṃ  
 Caranti saññojanavippamuttāti sabbasaṃyojanehi vimuttā hutvā caranti  Suttepi 
 gāthāyapi khīṇāsavova kathito  
                           Indriyasaṃvarasuttavaṇṇanā 
           Aṭṭhame hatūpanisaṃ hotīti hatūpanissayaṃ hoti  Sīlavipannassāti 
 vipannasīlassa  Yathābhūtañāṇadassananti taruṇavipassanāñāṇaṃ  Nibbidā virāgoti 
 ettha nibbidā balavavipassanā  virāgo ariyamaggo  Vimuttiñāṇadassananti ettha 
 vimuttīti arahattaphalaṃ  ñāṇadassananti paccavekkhaṇañāṇaṃ  Upanissayasampannaṃ hotīti 
 sampannaupanissayaṃ hoti  Imasmiṃ sutte sīlānurakkhanaindriyasaṃvaro kathito  
  Footnote    cha Ma  aciraṃyeva    cha Ma  khīṇā jātīti 
  
  
 page     
                            Ānandasuttavaṇṇanā 
           Navame kittāvatāti kittakena  Assutañcevāti aññasmiṃ kāle 
 assutapubbaṃ  Na sammosaṃ gacchantīti vināsaṃ na gacchanti  Cetasā samphuṭṭhapubbāti 
 cittena phusitapubbā  Samudācarantīti manodvāre caranti  Aviññātañca vijānātīti 
 aññasmiṃ kāle aviññātakāraṇaṃ jānāti  Pariyāpuṇātīti vaḷañjeti katheti  Desetīti 
 pakāseti  Paraṃ   vācetīti paraṃ uggaṇhāpeti  
      Āgatāgamāti dīghādīsu yo koci āgamo āgato etesanti āgatāgamā  
 Dhammadharāti suttantapiṭakadhaRā  Vinayadharāti vinayapiṭakadhaRā  Mātikādharāti dvepātimokkha 
 dhaRā  Paripucchatīti anusandhipubbāparaṃ pucchati  Paripañhatīti idañcidañca 
 pucchissāmīti paritulati paricchindati  Idaṃ bhante kathanti bhante idaṃ 
 anusandhipubbāparaṃ kathaṃ hotīti pucchati  Imassa kvatthoti imassa bhāsitassa 
 ko atthoti pucchati  Avivaṭanti avivaritaṃ  Vivarantīti pākaṭaṃ karonti  
 Kaṅkhāṭṭhāniyesūti kaṅkhāya kāraṇabhūtesu  Tattha yasmiṃ dhamme kaṅkhā uppajjati  sveva 
 kaṅkhāṭṭhāniyo nāmāti veditabbo  
                             Khattiyasuttavaṇṇanā 
           Dasame bhogādhippāyāti bhogasaṃharaṇatthaṃ ṭhapitādhippāyā pavattaajjhāsayā  
 Paññūpavicārāti paññavanto bhaveyyāmāti evaṃ paññatthāya pavattūpavicāRā  
 Ayameva nesaṃ vicāro citte upavicarati  Balādhiṭṭhānāti balakāyādhiṭṭhānā  
 Balakāyaṃ hi laddhā te laddhapatiṭṭhā nāma honti  Paṭhavīabhinivesāti paṭhavīsāmino 
 bhavissāmāti evaṃ paṭhavīatthāya katacittābhinivesā  Issariyapariyosānāti rajjābhiseka 
 pariyosānā  Abhisekaṃ hi  patvā te pariyosānappattā nāma honti  Iminā 
 nayena sabbattha attho veditabbo  
  Footnote    pāli  paresaṃ 
  
  
 page     
      Sesapadesu panettha ayamadhippāyo  brāhmaṇā tāva mante labhitvā 
 laddhapatiṭṭhā nāma honti  gahapatikā yaṅkiñci sippaṃ  itthī kuladāyajjasāmikaṃ 
 puttaṃ  corā yaṅkiñci āvudhasatthaṃ  samaṇā sīlaparipuṇṇā   laddhapatiṭṭhā nāma 
 honti  Tasmā mantādhiṭṭhānātiādīni vuttāni  
      Brāhmaṇānañca yaññaṃ yajissāmāti cittaṃ abhinivisati  brahmaloke 
 patte pariyosānappattā nāma honti  Tasmā te yaññābhinivesā brahmaloka 
 pariyosānāti vuttā  Kammantakaraṇatthāya mano etesaṃ abhinivisatīti kammantābhinivesā  
 Kamme niṭṭhite pariyosānappattā nāma hontīti niṭṭhitakammantapariyosānā  
      Purisādhippāyāti purisesu pavattaajjhāsayā  Alaṅkāratthāya mano upavicarati 
 etissāti alaṅkārūpavicāRā  Asapatī   hutvā ekikāva ghare vaseyyanti evamassā 
 cittaṃ abhinivisatīti asapatiabhinivesā    Gharāvāsissariye laddhe pariyosānappattā 
 nāma hontīti issariyapariyosānā  
      Parabhaṇḍassa ādāne adhippāyo etesanti ādānādhippāyā  Gahaṇe 
 nilīyanaṭṭhāne etesaṃ mano upavicaratīti gahaṇūpavicāRā  Andhakāratthāya etesaṃ 
 cittaṃ abhinivisatīti andhakārābhinivesā   adassanappattā pariyosānappattā hontīti 
 adassanapariyosānā  Adhivāsanakkhantiyaṃ ca sucibhāvasīle ca adhippāyo etesanti 
 khantisoraccādhippāyā  Akiñcanabhāve niggahaṇabhāve cittaṃ etesaṃ abhinivisatīti 
 akiñcanābhinivesā    Nibbānappattā pariyosānappattā hontīti nibbāna 
 pariyosānā  
  Footnote    Sī  sīle paripuṇṇā    cha Ma  asapattī 
    cha Ma  asapattībhinivesā    cha Ma  ākiñcaññābhinivesā 
  
  
 page     
                            Appamādasuttavaṇṇanā 
           Ekādasame samadhiggayhāti suṭṭhu gaṇhitvā  Jaṅgalānaṃ   pāṇānanti 
 paṭhavītalacārīnaṃ sapādakapāṇānaṃ  Padajātānīti padāni  Samodhānaṃ gacchantīti odhānaṃ 
 upanikkhepaṃ gacchanti  Aggamakkhāyatīti seṭṭhaṃ akkhāyati  Pabbajalāyakoti 
 pabbajatiṇacchedako  Odhunātīti heṭṭhā mukhaṃ dhunāti  Nidhunātīti   ubhohi passehi 
 dhunāti  Nicchādetīti bāhāya vā paharati  rukkhe vā paharati  Ambapiṇḍiyāti 
 ambaphalapiṇḍiyā  Vaṇṭopanibandhanānīti   vaṇṭe upanibandhanāni  vaṇṭe 
 vā patiṭṭhitāni  Tadanvayāni bhavantīti vaṇṭānuvattakāni bhavanti  
 ambapiṇḍidaṇḍakānuvattakāni bhavantītipi attho  Khuddarājānoti   khuddakarājāno  
 pakatirājāno vā  
                             Dhammikasuttavaṇṇanā 
           Dvādasame sabbasoti sabbesu  Sattasu āvāsesūti   sattasu pariveṇesu  
 Paribhāsatīti paribhavati bhayaṃ upadaṃseti  Vihiṃsatīti viheṭheti  Vitudatīti vijjhati  
 Roseti vācāyāti vācāya ghaṭṭeti  Pakkamantīti disā pakkamanti  Na saṇṭhahantīti   na 
 patiṭṭhahanti  Riñcantīti chaḍḍenti vissajjenti  Pabbājeyyāmāti nīhareyyāma  
 Handāti  Vavassaggatthe nipāto  Alanti yuttametaṃ  yaṃ taṃ pabbājeyyunti attho  
 Kinte imināti kiṃ tava iminā jātibhūmiyaṃ vāsena  Tīradassiṃ sakuṇanti disākākaṃ  
 Muñcantīti disādassanatthaṃ vissajjenti  Sāmantāti avidūre  Samantātipi pāṭho  
 samantatoti attho  Abhinivesoti pattharitvā ṭhitasākhānaṃ niveso  Mūlasantānakānanti 
 mūlānaṃ niveso  
      Āḷhakathālikāti taṇḍulāḷhakassa bhattapacanathālikā  Khuddamadhunti khuddakamakkhikāhi 
 kataṃ daṇḍakamadhuṃ  Anelakanti niddosaṃ  Na ca sudaṃ aññamaññassa 
  Footnote    Sī  jaṅgamānaṃ    Sī  Ma  niddhunātīti    cha Ma  vaṇbhūpanibandhanānīti 
    Sī  ka  kuḍḍarājānoti    cha Ma  vihāresūti    cha Ma  na saṇṭhantīti 
  
  
 page     
 Phalāni hiṃsantīti aññamaññassa koṭṭhāse phalāni na hiṃsanti  Attano 
 koṭṭhāse mūlaṃ vā tacaṃ vā pattaṃ vā chindanto nāma natthi  attano attano 
 sākhāya heṭṭhā patitāneva paribhuñjanti  Aññassa koṭṭhāsato aññassa 
 koṭṭhāsaṃ parivattitvā gatampi na amhākaṃ sākhāya phalanti ñatvā no khādanti  
 Yāvadatthaṃ bhakkhitvāti kaṇṭhappamāṇena khāditvā  Sākhaṃ bhañjitvāti chattappamāṇa 
 mattaṃ chinditvā chāyaṃ katvā pakkāmi  Yatra hi nāmāti yo hi nāma  
 Pakkamissatīti pakkanto  Nādāsīti devatāya ānubhāvena phalameva na gaṇhi  
 Evaṃ hi sā adhiṭṭhāsi  
      Tenupasaṅkamīti janapadavāsīhi gantvā mahārāja rukkho phalaṃ na gaṇhi  
 amhākaṃ nu kho doso tumhākanti vutte neva mayhaṃ doso atthi  na 
 jānapadānaṃ  amhākaṃ vijite adhammo nāma na vattati  kena nu kho kāraṇena 
 rukkho na phalito  sakkaṃ upasaṅkamitvā pucchissāmīti cintetvā yena sakko 
 devānamindo tenupasaṅkami  Pavattesīti parivattesi  Ummūlamakāsīti uddhamūlaṃ 
 akāsi  Api nu tvanti api nu tava  Aṭṭhitāyevāti aṭṭhitāyaeva  Sacchavīnīti 
 samānacchavīni pakatiṭṭhāne ṭhitāni  Na paccakkosatīti na paṭikkosati  Rosantanti 
 ghaṭṭentaṃ  Bhaṇḍantanti paharantaṃ  
      Sunettoti nettā vuccanti akkhīni  tesaṃ sundaratāya sunetto  Titthakaroti 
 sugatiogāhanatitthassa kārako  Vītarāgoti vikkhambhanavasena vigatarāgo  Pasavatīti 
 paṭilabhati  Diṭṭhisampannanti dassanasampannaṃ  sotāpannanti attho  Khantinti attano 
 guṇakhaṇanaṃ  Yathāmaṃ sabrahmacārīsūti yathā imaṃ sabrahmacārīsu akkosanaparibhāsanaṃ  
 aññaṃ evarūpaṃ guṇakhantiṃ na vadāmīti attho  Na no samasabrahmacārīsūti   ettha 
 samajano   nāma sakajano vuccati  Tasmā na no sakesu samānabrahmacārīsu cittāni 
 paduṭṭhāni bhavissantīti ayamettha attho  
  Footnote    Sī  ka  āmasabrahmacārīsūti    Sī  ka  āmajano 
  
  
 page     
      Jotipālo ca govindoti nāmena jotipālo ṭhānena   mahāgovindo  
 Sattapurohitoti reṇuādīnaṃ sattannaṃ rājūnaṃ purohito  Abhisekā   atītaṃseti 
 ete cha satthāro atītaṃse abhisekā ahesuṃ  Nirāmagandhāti kodhāmagandhena 
 nirāmagandhā  Karuṇe vimuttāti   karuṇājjhāne vimuttā    karuṇāya ca  karuṇā 
 pubbabhāge ca ṭhitā  Yeteti ete  Ayameva vā pāṭho  Na sādhurūpaṃ āsideti sādhusabhāvaṃ 
 na ghaṭṭeyya  Diṭṭhiṭṭhānappahāyinanti dvāsaṭṭhidiṭṭhigatappahāyinaṃ  Sattamoti 
 arahattato paṭṭhāya sattamo  Avītarāgoti avigatarāgo  Etena anāgāmibhāvaṃ paṭikkhipati  
 Pañcindriyā mudūti pañca vipassanindriyāni mudūni  Tassa hi tāni sakadāgāmiṃ 
 upādāya mudūni nāma honti  Vipassanāti saṅkhārapariggahañāṇaṃ  Pubbeva upahaññatīti 
 paṭhamataraññeva upahaññati  Akkhatoti guṇakhaṇanena akkhato anupahato hutvā  Sesaṃ 
 sabbattha uttānamevāti  
                          Dhammikavaggo pañcamo  
                         Paṭhamapaṇṇāsako niṭṭhito  
                          
  Footnote    Ma  dhanena    Sī  ahiṃsete  evamuparipi  cha Ma  ahiṃsakā    cha Ma  karuṇedhimuttāti 
    cha Ma  adhimuttā 
  
  
 page     
                              Dutiyapaṇṇāsaka 
                                Mahāvagga 
                             Soṇasuttavaṇṇanā 
           Chaṭṭhassa paṭhame soṇoti sukhumālasoṇatthero  Sītavaneti evaṃnāmake 
 susāne  Tasmiṃ kira paṭipāṭiyā pañca saṅkamanasālāsatāni māpitāni  tesu 
 thero attano sappāyasaṅkamanaṃ gahetvā samaṇadhammaṃ karoti  Tassa āraddhaviriyassa 
 hutvā caṅkamato pādatalāni bhijjiṃsu  jaṇṇūhi caṅkamato jaṇṇukānipi hatthatalānipi 
 bhijjiṃsu  chiddāni ahesuṃ  Evaṃ āraddhaviriyo viharanto okāsanimittamattakampi 
 dassetuṃ nāsakkhi  Tassa viriyena kilamitakāyassa caṅkamanakoṭiyaṃ   pāsāṇaphalake 
 nisinnassa yo vitakko udapādi  taṃ dassetuṃ athakho āyasmatotiādi 
 vuttaṃ  Tattha āraddhaviriyāti paripuṇṇapaggahitaviriyā  Na anupādāya āsavehi 
 cittaṃ vimuccatīti sace hi ahaṃ ugghaṭitaññū vā assaṃ vipacitaññū vā neyyo 
 vā  nūna   me cittaṃ vimucceyya  Addhā panasmi padaparamo  yena na me cittaṃ 
 vimuccatīti sanniṭṭhānaṃ katvā saṃvijjanti kho panātiādīni cintesi  Tattha bhogāti 
 upayogatthe paccattaṃ  
      Pātaruhosīti therassa cittavāraṃ   ñatvā ayaṃ soṇo ajja sītavane 
 padhānabhūmiyaṃ nisinno imaṃ vitakkaṃ vitakketi  gantvāssa vitakkaṃ sahoṭṭhaṃ   
 gaṇhitvā vīṇopamaṃ kammaṭṭhānaṃ kathessāmīti sammukhe   pākaṭo ahosi  Paññatte 
 āsaneti padhānikabhikkhū attano vasanaṭṭhāne ovadituṃ āgatassa buddhassa bhagavato 
 nisīdanatthaṃ yathālābhena āsanaṃ paññāpetvāva padhānaṃ karonti  aññaṃ alabhamānā 
 purāṇapaṇṇānipi santharitvā upari saṅghāṭiṃ paññāpenti  Theropi āsanaṃ 
 paññāpetvāva padhānaṃ akāsi  Taṃ sandhāya vuttaṃ paññatte āsaneti  
  Footnote    cha Ma  koṭiyaṃ    Ma  tena 
    cha Ma  cittācāraṃ    cha Ma  sahotthaṃ    cha Ma  pamukhe 
  
  
 page     
      Taṃ kiṃ maññasīti satthā imassa bhikkhuno avasesakammaṭṭhānehi attho 
 natthi  ayaṃ gandhabbasippe cheko ciṇṇavasī  attano visaye kathiyamānaṃ khippameva 
 sallakkhessatīti vīṇopamaṃ kathetuṃ taṃ kiṃ maññasītiādimāha  Vīṇāya tantissare 
 kusalatā nāma vīṇāya vādanakusalatā  so ca tattha kusalo  Mātāpitaro hissa 
 amhākaṃ putto aññaṃ sippaṃ sikkhanto kāyena kilamissati  idaṃ pana sayane 
 nisinneneva sakkā uggaṇhitunti gandhabbasippameva uggaṇhāpesuṃ  Tassa  
             satta sarā tayo gāmā         mucchanā ekavīsati 
              ṭhānā ekūnapaññāsa           iccete saramaṇḍalanti 
 ādikaṃ gandhabbasippaṃ sabbameva paguṇaṃ ahosi  Accāyatāti atiāyatā kharamucchanā  
 Saravatīti sarasampannā  Kammaññāti kammakkhamā kammayoggā  Atisithilāti mandamucchanā  
 Same guṇe patiṭṭhitāti majjhime sare ṭhapetvā mucchitā  
      Accāraddhanti atigāḷhaṃ  Uddhaccāya saṃvattatīti uddhatabhāvāya saṃvattati  
 Atilīnanti atisithilaṃ   kosajjāyāti kusītabhāvatthāya  Viriyasamataṃ adhiṭṭhāhīti   
 viriyasampayuttaṃ samathaṃ adhiṭṭhaha  viriyaṃ samathena yojehīti attho  Indriyānañca samataṃ 
 paṭivijjhāti saddhādīnaṃ indriyānaṃ samataṃ samabhāvaṃ adhiṭṭhāhi  Tattha saddhaṃ paññāya  
 paññañca saddhāya  viriyaṃ samādhinā  samādhiñca viriyena yojayatā   indriyānaṃ 
 samatā adhiṭṭhitā nāma hoti  Sati pana sabbatthikā  sā sadāpi   balavatīyeva 
 vaṭṭati  tañca pana tesaṃ yojanāvidhānaṃ visuddhimagge   pakāsitameva  Tattha ca 
 nimittaṃ gaṇhāhīti tasmiṃ ca samabhāve sati yena ādāse mukhabimbeneva nimittena 
 uppajjitabbaṃ  taṃ samathanimittaṃ vipassanānimittaṃ magganimittaṃ phalanimittañca 
 gaṇhāhi nibbattehīti evamassa satthā arahatte pakkhipitvā kammaṭṭhānaṃ kathesi  
  Footnote    cha Ma  vīriyasamathaṃ adhiṭṭhahāti    Sī  Ma  yojitā 
    cha Ma  sadā    visuddhi       paṭhavīkasiṇaniddesa 
  
  
 page     
      Tattha ca nimittaṃ aggahesīti samathanimittañca vipassanānimittañca aggahesi  
 Chaṭṭhānānīti cha kāraṇāni  Adhimutto hotīti paṭivijjhitvā paccakkhaṃ katvā 
 ṭhito hoti  Nekkhammādhimuttotiādi sabbaṃ arahattavaseneva vuttaṃ  Arahattañhi 
 sabbakilesehi nikkhantattā nekkhammaṃ  teheva pavivittattā paviveko  byāpajjhā 
 bhāvato abyāpajjhaṃ  taṇhakkhayante uppannattā taṇhakkhayo  upādānakkhayante 
 uppannattā upādānakkhayo  sammohābhāvato asammohoti vuccati  
      Kevalaṃ saddhāmattakanti paṭivedhavirahitaṃ kevalaṃ paṭivedhapaññāya asammissakaṃ 
 saddhāmattakaṃ  Paṭicayanti punappunaṃ karaṇena vaḍḍhiṃ  Vītarāgattāti maggapaṭivedhena 
 rāgassa vigatattāyeva nekkhammasaṅkhātaṃ arahattaṃ paṭivijjhitvā sacchikatvā ṭhito 
 hoti  phalasamāpattivihārena viharati  tanninnamānasoyeva ca hotīti attho  Sesapadesupi 
 eseva nayo  
      Lābhasakkārasilokanti catupaccayalābhañca tesaṃyeva sukatabhāvañca vaṇṇabhaṇanañca  
 Nikāmayamānoti icchamāno patthayamāno  Pavivekādhimuttoti pavivekādhimutto ahanti 
 evaṃ arahattaṃ byākarotīti attho  
      Sīlabbataparāmāsanti sīlañca vattañca parāmasitvā gahitaggahaṇamattaṃ  
 Sārato paccāgacchantoti sārabhāvena jānanto    Abyāpajjhādhimuttoti abyāpajjhaṃ 
 arahattaṃ byākaroti imināva nayena sabbaṭṭhānesu attho daṭṭhabbo  Apicettha 
 nekkhammādhimuttoti imasmiññeva arahattaṃ kathitaṃ  sesesu pañcasu nibbānanti 
 eke vadanti  Apare asammohādhimuttoti ettheva nibbānaṃ kathitaṃ  sesesu 
 arahattanti vadanti  Ayaṃ panettha sāro  sabbesveva tesu arahattaṃpi nibbānaṃpi 
 kathitamevāti  
      Bhusāti balavanto dibbarūpasadisā  Nevassa cittaṃ pariyādiyantīti etassa 
  Footnote    Ma  gacchanto 
  
  
 page     
 Khīṇāsavassa cittaṃ gahetvā ṭhātuṃ na sakkonti  Kilesā hi uppajjamānā cittaṃ 
 gaṇhanti nāma  Amissīkatanti kilesā hi ārammaṇena saddhiṃ cittaṃ missaṃ 
 karonti    tesaṃ abhāvā amissīkataṃ  Ṭhitanti patiṭṭhitaṃ  Āneñjappattanti 
 acalappattaṃ  Vayañcassānupassatīti tassa cesa    cittassa uppādampi vayampi 
 passati  Bhusā vātavuṭṭhīti balavā vātakkhandho  Neva saṅkampeyyāti ekabhāgena cāletuṃ 
 na sakkuṇeyya  Na sampakampeyyāti thūṇaṃ viya sabbabhāgato kampetuṃ na sakkuṇeyya  
 Na sampavedheyyāti vedhetvā pavedhetvā cāletuṃ   na sakkuṇeyya  
      Nekkhammamadhimuttassāti arahattaṃ paṭivijjhitvā ṭhitassa khīṇāsavassa  
 Sesapadesupi arahattameva kathitaṃ  Upādānakkhayassa cāti upayogatthe sāmivacanaṃ  
 Asammohañca cetasoti cittassa ca asammohaṃ adhimuttassa  Disvā āyatanuppādanti 
 āyatanānaṃ uppādañca vayañca disvā  Sammā cittaṃ vimuccatīti sammā 
 hetunā nayena imāya vipassanāpaṭipattiyā phalasamāpattivasena cittaṃ vimuccati  
 nibbānārammaṇe adhimuccati  Athavā iminā khīṇāsavassa paṭipadā kathitā  Tassa 
 hi āyatanuppādaṃ disvā imāya vipassanāya adhigatassa ariyamaggassānubhāvena 
 sabbakilesehi sammā cittaṃ vimuccati  Evaṃ tassa sammāvimuttassa  pe  Na 
 vijjati  Tattha santacittassāti nibbutacittassa  Sesamettha uttānatthamevāti  
                             Phaggunasuttavaṇṇanā 
           Dutiye samañcopīti   uṭṭhānākāraṃ dassesi  Paṭikkamantīti parihāyanti  
 No abhikkamantīti na vaḍḍhanti  Sīsaveṭhanaṃ dadeyyāti sīsaṃ veṭhetvā daṇḍakena   
 samparivattakaṃ bandheyya  Indriyāni vippasīdiṃsūti tasmiṃ maraṇasamaye cha indriyāni 
 vippasannāni ahesuṃ  Atthupaparikkhāyāti atthānatthaṃ kāraṇākāraṇaṃ upaparikkhane    
 Anuttare upadhisaṅkhayeti nibbāne  Adhimuttaṃ hotīti arahattaphalena adhimuttaṃ hoti  
  Footnote    Sī  missīkaronti    Ma  tassa ca    cha Ma  pātetuṃ 
    cha Ma  samadhosīti    Sī  gaṇḍkena    Ma  upaparikkhanena 
  
  
 page     
                            Chaḷabhijātisuttavaṇṇanā 
           Tatiye chaḷābhijātiyoti   cha jātiyo  Tatridanti tatrāyaṃ  Luddāti 
 dāruṇā  Bhikkhū kaṇhādhimuttikāti   samaṇā nāmete  Ekasāṭakāti ekeneva 
 pilotikakhaṇḍena purato paṭicchādanakā  Akāmakassa bilaṃ olabheyyunti   satthe 
 gacchamāne goṇamhi mate gomaṃsamūlaṃ uppādanatthāya vibhajitvā khādamānā 
 ekassa gomaṃsaṃ anicchantasseva koṭṭhāsaṃ katvā ayañca te khāditabbo  mūlañca 
 dātabbanti taṃ koṭṭhāsasaṅkhātaṃ bilaṃ olabheyyuṃ  balakkārena hatthe ṭhapeyyunti 
 attho  Akkhettaññunāti abhijātipaññattiyā khettaṃ ajānantena  Taṃ suṇāhīti 
 taṃ mama paññattiṃ suṇāhi  Kaṇhābhijātikoti kāḷakajātiko  Kaṇhaṃ dhammaṃ 
 abhijāyatīti kaṇhasabhāvo hutvā jāyati nibbattati  kaṇhābhijātiyaṃ vā 
 jāyati  Nibbānaṃ abhijāyatīti nibbānaṃ pāpuṇāti  ariyabhūmisaṅkhātāya vā 
 nibbānajātiyā jāyati  
                             Āsavasuttavaṇṇanā 
           Catutthe saṃvarā pahātabbāti saṃvarena pahātabbā  Sesesupi eseva 
 nayo  Idhāti imasmiṃ sāsane  Paṭisaṅkhāti paṭisaṅkhā jānitvā    paccavekkhitvāti 
 attho  Yonisoti upāyena pathena  Ettha ca asaṃvare ādīnavapaṭisaṅkhā yoniso 
 paṭisaṅkhāti veditabbā  Sā cāyaṃ varaṃ bhikkhave tattāya ayosalākāya ādittāya 
 sampajjalitāya sajotibhūtāya cakkhundriyaṃ sampalimaṭṭhaṃ  na tveva cakkhuviññeyyesu 
 rūpesu anubyañjanaso nimittaggāhotiādinā ādittapariyāyena   veditabbā  
 Cakkhundriyasaṃvarasaṃvuto viharatīti ettha cakkhumeva indriyaṃ cakkhundriyaṃ  
 saṃvaraṇato saṃvaro  pidahanato thakanatoti vuttaṃ hoti  Satiyā etaṃ adhivacanaṃ  Cakkhundriye 
  Footnote    cha Ma  chaḷabhijātiyoti    cha Ma  kaṇṭakavuttikāti    cha Ma  olaggeyyunti 
    cha Ma  paṭisañjānitvā    saṃ  saḷā           samuddavagga  syā  
  
  
 page     
 Saṃvaro cakkhundriyasaṃvaro  Javane uppajjamānopi hesa tasmiṃ dvāre kilesānaṃ 
 uppattivāraṇato cakkhundriyasaṃvaroti vuccati  Saṃvutoti tena saṃvarena upeto  Tathā 
 hi pātimokkhasaṃvarasaṃvutoti imasmiṃ vibhaṅge iminā pātimokkhasaṃvarena upeto hoti 
  pe  Samannāgatoti vuttaṃ  Athavā saṃvarīti saṃvuto  thakesi pidahīti vuttaṃ hoti  
 Cakkhundriyasaṃvarasaṃvutoti cakkhundriyasaṃvarasaṅkhātaṃ satikavāṭaṃ cakkhudvāre gharadvāre 
 kavāṭaṃ viya saṃvari thakesi pidahīti vuttaṃ hoti  Ayamevettha attho sundarataro  
 Tathā hi cakkhundriyasaṃvaraṃ asaṃvutassa viharato  saṃvutassa viharatoti etesu padesu 
 ayameva attho dissatīti  
      Yaṃ hissātiādimhi yaṃ cakkhundriyasaṃvaraṃ assa bhikkhuno asaṃvutassa athaketvā 
 apidahitvā viharantassāti attho  Yekārassa vā esa yanti ādeso  ye 
 assāti attho  Āsavā vighātapariḷāhāti cattāro āsavā ca aññe ca 
 vighātakarā kilesapariḷāhā vā vipākapariḷāhā vā  Cakkhudvārasmiñhi iṭṭhārammaṇaṃ 
 āpāthagataṃ kāmassādavasena assādayato abhinandato kāmāsavo uppajjati  īdisaṃ 
 aññasmiṃpi sugatibhave labhissāmīti bhavapatthanāya assādayato bhavāsavo uppajjati  
 sattoti vā sattassāti vā gaṇhato diṭṭhāsavo uppajjati  sabbeheva sahajātaṃ 
 aññāṇaṃ avijjāsavoti cattāro āsavā uppajjanti  Tehi   sampayuttā apare 
 kilesā vighātapariḷāhā āyatiṃ vā tesaṃ vipākā tehipi asaṃvutasseva viharato 
 uppajjeyyunti vuccanti  Evaṃsa teti evaṃ assa te  etenupāyena na honti  
 no aññathāti vuttaṃ hoti  Paṭisaṅkhā yoniso sotindriyasaṃvarasaṃvutotiādīsu eseva 
 nayo  Ime vuccanti āsavā saṃvarā pahātabbāti imesu chasu dvāresu cattāro 
 cattāro katvā catuvīsati āsavā saṃvarena pahātabbāti vuccanti  
  Footnote    cha Ma  etehi 
  
  
 page     
      Paṭisaṅkhā yoniso cīvarantiādīsu yaṃ vattabbaṃ  taṃ sabbaṃ visuddhimagge   
 sīlakathāyaṃ vuttameva  Yaṃ hissāti yañhi cīvaraṃ piṇḍapātādīsu vā aññataraṃ assa  
 Appaṭisevatoti evaṃ yoniso appaṭisevantassa  Imasmiṃ ṭhāne   aladdhaṃ cīvarādiṃ 
 patthayato laddhaṃ vā assādayato kāmāsavassa uppatti veditabbā  īdisaṃ aññasmiṃpi 
 sugatibhave labhissāmīti bhavapatthanāya assādayato bhavāsavassa  ahaṃ labhāmi na labhāmīti vā 
 mayhaṃ vā idanti attasaññaṃ adhiṭṭhahato diṭṭhāsavassa  sabbeheva pana saha jāto 
 avijjāsavoti evaṃ catunnaṃ āsavānaṃ uppatti vighātapariḷāhāva   navavedanuppādanatopi 
 veditabbā  Ime vuccanti bhikkhave āsavā paṭisevanā pahātabbāti ime ekamekasmiṃ 
 paccaye cattāro cattāro katvā soḷasa āsavā iminā ñāṇasaṃvarasaṅkhātena 
 paccavekkhaṇapaṭisevanena pahātabbāti vuccanti  
      Paṭisaṅkhā yoniso khamo hoti sītassāti upāyena pathena paccavekkhitvā 
 khantā hoti sītassa  sītaṃ khamati sahati  na avīrapuriso viya appamattakenapi sītena 
 calati kampati kammaṭṭhānaṃ vijahati  Uṇhādīsupi eseva nayo  Ettha ca vacanameva 
 vacanapathoti veditabbaṃ  Dukkhānantiādīsu dukkhamanaṭṭhena dukkhā  bahalaṭṭhena tibbā  
 pharusaṭṭhena kharā  tikhiṇaṭṭhena kaṭukā  assādavirahato asātā  manaṃ avaḍḍhanato 
 amanāpā  pāṇaharaṇasamatthatāya pāṇaharāti veditabbā  Yaṃ hissāti sītādīsu yaṅkiñci 
 ekadhammaṃpi assa  Anadhivāsayatoti   anadhivāsentassa akkhamantassa  Āsavuppatti 
 panettha evaṃ veditabbā  sītena phuṭṭhassa uṇhaṃ patthayato kāmāsavo uppajjati  
 evaṃ sabbattha  natthi sugatibhave sītaṃ vā uṇhaṃ vāti bhavaṃ patthentassa bhavāsavo  
 mayhaṃ sītaṃ uṇhanti gāho diṭṭhāsavo  sabbeheva sampayutto avijjāsavoti  Ime 
 vuccantīti ime sītādīsu ekamekassa vasena cattāro cattāro katvā aneke 
 āsavā imāya khantisaṃvarasaṅkhātāya adhivāsanāya pahātabbāti vuccantīti attho  
  Footnote    visuddhi      sīlaniddesa    cha Ma  vāre 
    vighāṭapariḷāhā ca  pa sū        sabbāsavasutta    cha Ma  anadhivāsatoti 
  
  
 page     
      Paṭisaṅkhā yoniso caṇḍahatthiṃ parivajjetīti ahaṃ samṇoti na caṇḍassa 
 hatthissa āsanne ṭhātabbaṃ  Tatonidānañhi maraṇampi maraṇamattampi dukkhaṃ bhaveyyāti 
 evaṃ upāyena pathena paccavekkhitvā caṇḍahatthiṃ parivajjeti paṭikkamati  Eseva 
 nayo sabbattha  Caṇḍanti duṭṭhaṃ vāḷaṃ  Khāṇunti khadirakhāṇukādiṃ  Kaṇṭakaṭṭhānanti   
 yattha kaṇṭakā vijjhanti  taṃ okāsaṃ  Sobbhanti sabbato chinnataṭaṃ  Papātanti 
 ekato chinnataṭaṃ  Candanikanti ucchiṭṭhodakagabbhamalādīnaṃ chaḍḍanaṭṭhānaṃ  Oḷigallanti 
 tesaṃyeva kaddamādīnaṃ sandanokāsaṃ  Taṃ jaṇṇumattaṃpi asucibharitaṃ hoti  Dvepi cetāni 
 ṭhānāni amnussussadaṭṭhānāni   honti  tasmā vajjetabbāni  Anāsaneti ettha 
 ayuttaṃ āsanaṃ anāsanaṃ  taṃ atthato aniyatavatthubhūtaṃ rahopaṭicchannāsananti veditabbaṃ  
 Agocareti etthāpi ayutto gocaro agocaro  So vesiyādibhedato pañcavidho  
 Pāpake mitteti lāmake dussīle mittapaṭirūpake amitte  Pāpakesūti lāmakesu  
 Okappeyyunti saddaheyyuṃ adhimucceyyuṃ addhā ayamāyasmā akāsi vā karissati 
 vāti  Yaṃ hissāti hatthiādīsu yaṅkiñci ekaṃpi assa  Āsavuppatti panettha evaṃ 
 veditabbā  hatthiādinidānena dukkhena phuṭṭhassa sukhaṃ patthayato kāmāsavo uppajjati  
 natthi sugatibhave īdisaṃ dukkhanti bhavaṃ patthentassa bhavāsavo  maṃ hatthī maddati maṃ 
 assoti gāho diṭṭhāsavo  sabbeheva sampayutto avijjāsavoti  Ime vuccantīti 
 ime hatthiādīsu ekekassa vasena cattāro cattāro katvā aneke āsavā iminā 
 sīlasaṃvarasaṅkhātena parivajjanena pahātabbāti vuccanti  
      Paṭisaṅkhā yoniso uppannaṃ kāmavitakkaṃ nādhivāsetīti itipāyaṃ vitakko 
 akusalo  itipi sāvajjo  itipi dukkhavipāko  so ca kho attabyābādhāyapi 
 saṃvattatītiādinā   nayena yoniso kāmavitakke ādīnavaṃ paccavekkhitvā tasmiṃ 
 tasmiṃ ārammaṇe uppannaṃ kāmavitakkaṃ nādhivāseti  cittaṃ āropetvā na vāseti  
 abbhantare vā 
  Footnote    Sī  kaṇṭakādhānanti    Ma  amanussaduṭṭhāni    Ma mū           
  
  
 page     
 Na vāsetīti attho  Anadhivāsento kiṃ karotīti  pajahati  Kiṃ kacavaraṃ viya 
 piṭakenāti  na hi  apica kho naṃ vinodeti tudati vijjhati nīharati  Kiṃ balibaddaṃ 
 viya patodenāti  na hi  athakho naṃ byantīkaroti vigatantaṃ karoti  yathāssa 
 antopi nāvasissati antamaso bhaṅgamattaṃpi  tathā naṃ karotīti  Kathaṃ pana naṃ tathā 
 karotīti  anabhāvaṃ gameti anu anu abhāvaṃ gameti  vikkhambhanappahānena yathā 
 suvikkhambhito hoti  tathā karoti  Sesavitakkadvayepi eseva nayo  Uppannuppanneti 
 uppanne uppanne  uppannamatteyevāti vuttaṃ hoti  Sakiṃ vā uppanne 
 vinodetvā dutiyavāre ajjhupekkhitā na honti  satakkhattuṃpi uppanne uppanne 
 vinodetiyevāti    Pāpake akusale dhammeti teyeva kāmavitakkādayo  sabbepi vā 
 nava mahāvitakke  Tattha tayo vuttā  avasesā   ñātivitakko janapadavitakko 
 amarāvitakko parānuddayatāpaṭisaṃyutto vitakko lābhasakkārasilokapaṭisaṃyutto vitakko 
 anavaññattipaṭisaṃyutto vitakkoti   ime cha  Yaṃ hissāti etesu vitakkesu 
 yaṅkiñci assa  Kāmavitakko panettha kāmāsavoeva  tabbiseso bhavāsavo  taṃsampayutto 
 diṭṭhāsavo  sabbavitakkesu avijjā avijjāsavoti evaṃ āsavuppatti veditabbā  
 Ime vuccantīti ime kāmavitakkādivasena vuttappakārā āsavā iminā 
 tasmiṃ tasmiṃ vitakke ādīnavapaccavekkhaṇasahitena viriyasaṃvarasaṅkhātena vinodanena 
 pahātabbāti vuccanti  
      Paṭisaṅkhā yoniso satisambojjhaṅgaṃ bhāvetīti abhāvanāya ādīnavaṃ bhāvanāya 
 ca ānisaṃsaṃ upāyena pathena paccavekkhitvā satisambojjhaṅgaṃ bhāveti  Eseva nayo 
 sabbattha  Bojjhaṅgānaṃ bhāvanā panesā   heṭṭhā vitthāritāva  Yaṃ hissāti etesu 
 bojjhaṅgesu yaṅkiñci assa  Āsavuppattiyaṃ panettha imesaṃ ariyamaggasampayuttānaṃ 
 bojjhaṅgānaṃ abhāvitattā ye uppajjeyyuṃ kāmāsavādayo āsavā  bhāvayato evaṃsa 
  Footnote    cha Ma  vinodeti    Sī  Ma  avasesesu 
    khu  mahā           sārīputtasuttaniddesa  syā     cha Ma  ayaṃ pāṭho na dissati 
  
  
 page     
 Te na hontīti ayaṃ nayo veditabbo  Ime vuccantīti ime kāmāsavādayo āsavā 
 imāya lokuttarāya bojjhaṅgabhāvanāya pahātabbāti vuccanti       
                           Dārukammikasuttavaṇṇanā 
           Pañcame dārukammikoti dāruvikkayena pavattitājīvo eko upāsako  
 Kāsikacandananti saṇhacandanaṃ  Aṅgenāti aguṇaṅgena  sukkapakkhe guṇaṅgena  
 Nemantanikoti nimantanaṃ gaṇhanako  Saṃghe dānāni dassāmīti bhikkhusaṃghassa 
 dassāmi  So evaṃ vatvā satthāraṃ abhivādetvā pakkāmi  Athassa aparabhāge 
 pañcasatā kulupakabhikkhū gihibhāvaṃ pāpuṇiṃsu  So kulupakabhikkhū te vibbhantāti 
 vutte kiṃ ettha mayhanti vatvā cittuppādavemattamattampi na akāsi  Idaṃ 
 sandhāya satthā saṃghe te dānaṃ dadato cittaṃ pasīdissatīti āha  
                          Hatthisāriputtasuttavaṇṇanā 
           Chaṭṭhe abhidhammakathanti abhidhammamissakaṃ kathaṃ  Kathaṃ opātetīti tesaṃ 
 kathaṃ vicchinditvā attano kathaṃ katheti  Therānaṃ bhikkhūnanti karaṇatthe sāmivacanaṃ  
 therehi bhikkhūhi saddhinti attho  Yā ca therānaṃ abhidhammakathā  taṃ ayaṃpi kathetuṃ 
 sakkotīti attho  Cetopariyāyanti cittavāraṃ  Idhāti imasmiṃ loke  Soratasoratoti 
 sūrato viya sūrato  soraccasamannāgato viyāti attho  Nivātanivātoti nivāto viya 
 nivāto  nivātavutti viyāti attho  Upasantūpasantoti upasanto viya upasanto  
 Vapakassateva satthārāti satthu santikā apagacchati  Saṃsaṭṭhassāti pañcahi saṃsaggehi 
 saṃsaṭṭhassa  Vissaṭṭhassāti vissajjitassa  Pākaṭassāti pākaṭindriyassa  
  Footnote    cha Ma  imehi chahākārehi pahīnāsavaṃ bhikkhuṃ thomento yato kho 
  bhikkhavetiādimāha  tattha yatoti sāmivacane tokāro    yassāti vuttaṃ hoti  porāṇā 
  pana yamhi kāleti vaṇṇayanti  ye āsavā saṃvarā pahātabbā  te saṃvarā pahīnā   hontīti 
  ye āsavā saṃvarena pahātabbā  te saṃvareneva pahīnā honti  na appahīnesuyeva 
  pahīnasaññī hotīti 
  
  
 page     
      Kiṭṭhādoti kiṭṭhakhādako  Antaradhāpeyyāti nāseyya  Gopasūti gāvo ca 
 ajikā ca  Sippisambukanti sippiyo ca sambukā ca  Sakkharakathalanti sakkharā ca 
 kathalāni ca  Abhidosikanti abhiññātadosaṃ kudrūsakabhojanaṃ  Nacchādeyyāti na 
 rucceyya  Tattha yadetaṃ purisaṃ bhuttāvinti upayogavacanaṃ  taṃ sāmiatthe daṭṭhabbaṃ  
 Amuñhāvuso purisanti āvuso amuṃ purisaṃ  
      Sabbanimittānanti sabbesaṃ niccanimittādīnaṃ nimittānaṃ  Animittaṃ 
 cetosamādhinti balavavipassanāsamādhiṃ  Cīriḷikāsaddoti jhallikasaddo    Sarissati 
 nekkhammassāti pabbajjāya guṇaṃ sarissati  Arahataṃ ahosīti bhagavato sāvakānaṃ 
 arahantānaṃ antare eko arahā ahosi  Ayañhi thero satta vāre gihī hutvā 
 sattavāre pabbaji  Kiṃkāraṇā  kassapasammāsambuddhakāle kiresa ekassa bhikkhuno 
 gihibhāve vaṇṇaṃ kathesi  So teneva kammena arahattassa upanissaye vijjamāneyeva 
 satta vāre gihibhāve ca pabbajjāya ca sañcaranto sattame vāre pabbajitvā 
 arahattaṃ pāpuṇīti  
                             Majjhesuttavaṇṇanā 
           Sattame parāyane metteyyapañheti parāyanasamāgamamhi metteyyamāṇavassa 
 pañhe   ubhante   viditvānāti dve ante dve koṭṭhāse jānitvā  
 Majjhe mantā na limpatīti mantā vuccati paññā  tāya ubho ante viditvā 
 majjhe na limpati  vemajjhaṭṭhāne na limpati  Sibbanimaccagāti sibbanisaṅkhātaṃ 
 taṇhaṃ atīto  Phassoti phassavasena nibbattattā ayaṃ attabhāvo  Eko antoti 
 ayameko koṭṭhāso  Phassasamudayoti phasso samudayo assāti phassasamudayo  imasmiṃ 
 attabhāve katakammaphassapaccayā nibbatto anāgatattabhāvo  Dutiyo antoti dutiyo 
  Footnote    Sī  ciriḷiyasaddoti ciriyasaddo    cha Ma  ubhonte 
  
  
 page     
 Koṭṭhāso  Phassanirodhoti nibbānaṃ  Majjheti sibbanitaṇhaṃ chetvā 
 dvidhākaraṇaṭṭhena nibbānaṃ majjhe nāma hoti taṇhā hi naṃ sibbatīti taṇhā taṃ 
 attabhāvadvayasaṅkhātaṃ phassañca phassasamudayañca sibbati ghaṭṭeti  Kiṃkāraṇā  tassa 
 tasseva bhavassa abhinibbattiyā  Yadi hi taṇhā na sibbeyya  tassa tasseva 
 bhavassa nibbatti na bhaveyya  Imasmiṃ ṭhāne koṭimajjhikūpamaṃ gaṇhanti  Dvinnañhi 
 kaṇḍānaṃ ekato katvā majjhe suttena saṃsibbitānaṃ koṭi majjhanti vuccati  
 Sutte chinne ubho kaṇḍāni ubhato patanti  Evamettha kaṇḍadvayaṃ viya  vuttappakārā 
 dve antā  Sibbitvā ṭhitasuttaṃ viya taṇhā  sutte chinne kaṇḍadvayassa 
 ubhatopatanaṃ viya taṇhāya niruddhāya antadvayaṃ niruddhameva hoti  Ettāvatāti ettakena 
 iminā ubho ante viditvā taṇhāya majjhe anupalittabhāvena abhiññeyyaṃ 
 catusaccadhammaṃ abhijānāti nāma  tīraṇapariññāya ca pahānapariññāya ca parijānitabbaṃ 
 lokiyasaccadvayaṃ parijānāti nāma  Diṭṭheva dhammeti imasmiññeva attabhāve  
 Dukkhassantakaro hotīti vaṭṭadukkhassa koṭikaro paricchedaparivaṭumakaro hoti nāma  
      Dutiyavāre tiṇṇaṃ kaṇḍānaṃ vasena upamā veditabbā  Tiṇṇañhi kaṇḍānaṃ 
 suttena saṃsibbitānaṃ sutte chinne tīṇi kaṇḍāni tīsu ṭhānesu patanti  evamettha 
 kaṇḍattayaṃ  viya atītānāgatapaccuppannā khandhā  suttaṃ viya taṇhā  Sā hi 
 atītaṃ paccuppannena  paccuppannañca anāgatena saddhiṃ sibbati  Sutte chinne 
 kaṇḍattayassa tīsu ṭhānesu patanaṃ viya taṇhāya niruddhāya atītānāgatapaccuppannā 
 khandhā niruddhāva honti  
      Tatiyavāre adukkhamasukhā majjheti dvinnaṃ vedanānaṃ antaraṭṭhakabhāvena majjhe  
 Sukhaṃ hi dukkhassa  dukkhaṃ vā sukhassa antaraṃ nāma natthi  Taṇhā sibbinīti 
 vedanāsu nandirāgo vedanānaṃ upacchedaṃ nivāretīti tā sibbati nāma  
  
  
 page     
      Catutthavāre viññāṇaṃ majjheti paṭisandhiviññāṇaṃpi sesaviññāṇaṃpi   nāma 
 rūpapaccayasamudāgatattā nāmarūpānaṃ majjhe nāma  
      Pañcamavāre viññāṇaṃ majjheti kammaviññāṇaṃ majjhe  ajjhattikāyatanesu 
 vā manāyatanena kammassa gahitattā idha yaṅkiñci viññāṇaṃ majjhe nāma  manodvāre 
 vā āvajjanassa ajjhattikāyatananissitattā javanaviññāṇaṃ majjhe nāma  
      Chaṭṭhavāre sakkāyoti tebhūmikavaṭṭaṃ  Sakkāyasamudayoti samudayasaccaṃ  
 Sakkāyanirodhoti nirodhasaccaṃ  Pariyāyenāti tena tena kāraṇena  Sesaṃ sabbattha 
 vuttanayeneva veditabbaṃ  
                          Purisindriyañāṇasuttavaṇṇanā 
           Aṭṭhame aññataroti devadattapakkhiko eko  Samannāharitvāti 
 āvajjitvā  Idaṃ so kinnu kho bhagavatā jānitvā kathitaṃ  udāhu ajānitvā  
 ekaṃsikaṃ vā kathitaṃ udāhu vibhajjakathitanti adhippāyena pucchati  Āpāyikoti apāye 
 nibbattanako  Nerayikoti nirayagāmī  Kappaṭṭhoti kappaṭṭhiyakammassa katattā kappaṃ 
 ṭhassati  Atekicchoti na sakkā tikicchituṃ  Dvejjhanti dvidhābhāvaṃ  Vālaggakoṭi 
 nittudanamattanti vālassa aggakoṭiyā dassetabbamattakaṃ  vālaggakoṭinipātamattakaṃ vā  
 Purisindriyañāṇānīti purisapuggalānaṃ indriyaparopariyattañāṇāni  indriyānaṃ 
 tikkhamudubhāvajānanañāṇānīti attho  
      Vijjamānā kusalāpi dhammā akusalāpi dhammāti ettakā kusalā dhammā vijjanti  
 ettakā akusalā dhammāti jānāmi  Antarahitāti adassanaṃ gatā  Sammukhībhūtāti 
 samudācāravasena pākaṭā jātā  Kusalamūlanti kusalajjhāsayo  Kusalākusalanti tamhā 
  Footnote    Sī  paṭisandhiviññāṇaṃ hi 
  
  
 page     
 Kusalajjhāsayā aññampi kusalaṃ nibbattissati  Sārādānīti sārādāni gahitasārāni  
 saradamāse vā nibbattāni  Sukhasayitānīti sukhasannissitāni    Sukhetteti 
 maṇḍakkhette  Nikkhittānīti vuttāni  Sappaṭibhāgāti sarikkhakā  
 Abhidosaaḍḍharattanti   abhiaḍḍharattaṃ aḍḍharatte abhimukhībhūte  Bhattakālasamayeti 
 rājakulānaṃ bhattakālasaṅkhāte samaye  Parihānadhammoti ko evaṃ bhagavatā ñātoti  
 ajātasatturājā  So hi pāpamittaṃ nissāya maggaphalehi parihīno  Aparepi 
 suppabuddhasunakkhattādayo bhagavatā ñātāva  Aparihānadhammoti evaṃ bhagavatā ko ñāto  
 susīmo paribbājako aññe ca evarūpā  Parinibbāyissatīti evaṃ ko ñāto bhagavatāti  
 santatimahāmatto aññe ca evarūpā  
                            Nibbedhikasuttavaṇṇanā 
           Navame anibbiddhapubbe appadālitapubbe lobhakkhandhādayo nibbijjhati 
 padāletīti nibbedhikapariyāyo  nibbijjhanakāraṇanti attho  Nidānasambhavoti kāme 
 nideti uppādanasamatthatāya niyyādetīti nidānaṃ  Sambhavati tatoti sambhavo  nidānameva 
 sambhavo nidānasambhavo  Vemattatāti nānākaraṇaṃ  
      Kāmaguṇāti kāmayitabbaṭṭhena kāmā  bandhanaṭṭhena guṇā antaguṇantiādīsu 
 viya  Cakkhuviññeyyāti cakkhuviññāṇena passitabbā  Iṭṭhāti pariyiṭṭhā vā hontu 
 mā vā  iṭṭhārammaṇabhūtāti attho  Kantāti kamanīyā  Manāpāti manavaḍḍhanakā  
 Piyarūpāti piyajātikā  Kāmūpasaṃhitāti ārammaṇaṃ katvā uppajjamānena kāmena 
 upasañhitā  Rajaniyāti rāguppattikāraṇabhūtā  Nete kāmāti na ete kamanaṭṭhena 
 kāmā nāma honti  Saṅkapparāgoti saṅkappavasena uppannarāgo  Kāmoti ayaṃ 
 kāmappahānāya paṭipannehi pahātabbo  Kamanaṭṭhena kāmā nāma  Citrānīti 
 citravicitrārammaṇāni  
  Footnote    cha Ma  sukhasannicitā    cha Ma  abhido addharattanti 
  
  
 page     
      Phassoti sahajātaphasso  Kāmayamānoti kāmaṃ kāmayamāno  Tajjaṃ tajjanti 
 tajjātikaṃ tajjātikaṃ  Puññabhāgiyanti dibbe kāme patthetvā sucaritapāripūriyā 
 devaloke nibbattassa attabhāvo puññabhāgiyo nāma  duccaritapāripūriyā apāye 
 nibbattassa attabhāvo apuññabhāgiyo nāma  Ayaṃ vuccati bhikkhave kāmānaṃ 
 vipākoti ayaṃ duvidhopi kāmapatthanaṃ nissāya uppannattā kāmānaṃ vipākoti 
 vuccati  So imaṃ nibbedhikanti so bhikkhu imaṃ chattiṃsāya ṭhānesu   nibbijjhanakaṃ 
 seṭṭhacariyaṃ jānāti  Kāmanirodhanti kāmānaṃ nirodhena evaṃ laddhanāmaṃ  Imasmiñhi 
 ṭhāne brahmacariyasaṅkhāto maggova kāmanirodhoti vutto  
      Sāmisāti kilesāmisasampayuttā  Iminā nayena sabbaṭṭhānesu   attho veditabbo  
 Apicettha vohāravepakkanti vohāravipākaṃ  Kathāsaṅkhāto hi vohāro saññāya 
 vipāko nāma  Yathā yathā nanti ettha naṃiti nipātamattameva  Iti yasmā yathā 
 yathā sañjānāti  tathā tathā evaṃsaññī ahosinti katheti  tasmā vohāravepakkāti 
 attho  
      Avijjāti aṭṭhasu ṭhānesu aññāṇabhūtā bahalā avijjā    Nirayaṃ gamentīti 
 nirayagamanīyā  niraye nibbattipaccayāti attho  Sesesupi eseva nayo  Cetanāhanti 
 cetanaṃ ahaṃ  Idha sabbasaṅgāhikā vidahanacetanā   gahitā  Cetayitvāti dvārappavatta 
 cetanā  Manasāti cetanāsampayuttena cittena  Nirayavedaniyanti niraye vipākadāyakaṃ  
 Sesesupi eseva nayo  Adhimattanti balavadukkhaṃ  Dandhavirāgīti garukaṃ na khippaṃ 
 saṇikaṃ vigacchanakadukkhaṃ  Urattāḷiṃ kandatīti uraṃ tāḷetvā rodati  Pariyeṭṭhinti 
 pariyesanaṃ  Ekapadaṃ dvipadanti ekapadamantaṃ vā dvipadamantaṃ  vā  ko mantaṃ jānātīti 
 attho  Sammohavepakkanti sammohavipākaṃ  Dukkhassa hi sammoho nissandavipāko nāma  
  Footnote    Ma  chattiṃsāyatanesu    Sī  sabbavāresu 
    Sī  balavaavijjā    cha Ma  saṃvidahanacetanā 
  
  
 page     
 Dutiyapadepi eseva nayo  Pariyesanāpi hi tassa nissandavipākoti  Imasmiṃ sutte 
 vaṭṭavivaṭṭaṃ kathitaṃ  
                             Sīhanādasuttavaṇṇanā 
           Dasame āsabhaṇṭhānanti seṭṭhaṃ niccalaṭṭhānaṃ  Sīhanādanti abhītanādaṃ 
 pamukhanādaṃ  Brahmacakkanti seṭṭhaṃ ñāṇacakkaṃ paṭivedhañāṇañceva sesañāṇañca    
 Ṭhānañca ṭhānatoti kāraṇañca kāraṇato  Yampīti yena ñāṇena  Idampi tathāgatassāti 
 idaṃpi ṭhānāṭhānañāṇaṃ tathāgatassa tathāgatabalaṃ nāma hoti  Evaṃ sabbapadesu 
 attho veditabbo  Kammasamādānānanti samādiyitvā katānaṃ kusalākusalakammānaṃ 
 kammameva vā kammasamādānaṃ  Ṭhānaso hetusoti paccayato ceva hetuto ca  Tattha 
 gatiupadhikālappayogā vipākassa ṭhānaṃ  kammaṃ hetu  Jhānavimokkhasamādhisamāpattīnanti 
 catunnaṃ jhānānaṃ aṭṭhannaṃ vimokkhānaṃ tiṇṇaṃ samādhīnaṃ navannaṃ anupubbasamāpattīnañca  
 Saṅkilesanti hānabhāgiyaṃ dhammaṃ  Vodānanti visesabhāgiyaṃ dhammaṃ  Vuṭṭhānanti 
 vodānaṃpi vuṭṭhānaṃ  tamhā tamhā samādhimhā vuṭṭhānaṃpi vuṭṭhānanti   evaṃ 
 vuttaṃ paguṇajjhānañceva bhavaṅgaphalasamāpattiyo ca  Heṭṭhimaṃ heṭṭhimañhi paguṇajjhānaṃ 
 uparimassa uparimassa padaṭṭhānaṃ hoti  tasmā vodānaṃpi vuṭṭhānanti vuttaṃ  
 Bhavaṅgena pana sabbajjhānehi vuṭṭhānaṃ hoti  phalasamāpattiyā nirodhasamāpattito vuṭṭhānaṃ 
 hoti  Taṃ sandhāya tamhā tamhā samādhimhā vuṭṭhānaṃpi vuṭṭhānanti vuttaṃ  
 Anekavihitantiādīni visuddhimagge   vaṇṇitāni  Āsavakkhayañāṇaṃ heṭṭhā 
 vuttatthameva  Purimassāpi ñāṇattayassa vitthārakathaṃ icchantena majjhimaṭṭhakathāya 
 mahāsīhanādavaṇṇanā   oloketabbā  Samāhitassāti ekaggacittassa  Samādhi maggoti 
 samādhi etesaṃ 
  Footnote    cha Ma  desanāñāṇañca    abhi vi           dasakaniddesa 
    suddhi       abhiññāniddesa    pa sū          
  
  
 page     
 Ñāṇānaṃ adhigamāya upāyo  Asamādhīti anekaggabhāvo  Kummaggoti micchāmaggo  
 Imasmiṃ sutte tathāgatassa ñāṇabalaṃ kathitanti  
                           Mahāvaggo chaṭṭho  
                          
                               Devatāvagga 
                          Anāgāmiphalasuttādivaṇṇanā 
             Sattamassa paṭhame assaddhiyanti assaddhabhāvaṃ  Duppaññattanti 
 nippaññabhāvaṃ  Dutiye pamādanti sativippavāsaṃ  Tatiye ābhisamācārikanti uttama 
 samācārabhūtaṃ vattavasena paṇṇattisīlaṃ  Sekhadhammanti sekhapaṇṇattisīlaṃ  Sīlānīti 
 cattāri mahāsīlāni  
                          Saṅgaṇikārāmasuttavaṇṇanā 
           Catutthe saṅgaṇikārāmoti gaṇasaṅgaṇikārāmo  Suttantikagaṇādīsu pana 
 gaṇesu attano vā parisasaṅkhāte gaṇe ramatīti gaṇārāmo  Paviveketi kāya 
 viveke  Cittassa nimittanti samādhivipassanācittassa nimittaṃ samādhivipassanākāraṃ  
 Sammādiṭṭhinti vipassanāsammādiṭṭhiṃ  Samādhinti maggasamādhiñceva phalasamādhiñca  
 Saṃyojanānīti dasasaṃyojanāni  Nibbānanti apaccayaparinibbānaṃ  
                            Devatāsuttavaṇṇanā 
           Pañcame sovacassatāti subbacabhāvo  Kalyāṇamittatāti sucimittatā  
 Satthugāravoti satthari gāravayutto  Esa nayo sabbattha  
  
  
 page     
                             Samādhisuttavaṇṇanā 
           Chaṭṭhe na santenāti paccanīkakilesehi avūpasantena  Na paṇītenāti 
 na atappakena  Na paṭippassaddhiladdhenāti   kilesapaṭippassaddhiyā aladdhena 
 appattena  Na ekodibhāvādhigatenāti na ekaggabhāvaṃ upagatena  
                            Sakkhibhabbasuttavaṇṇanā 
           Sattame tatra tatrāti tasmiṃ tasmiṃ visese  Sakkhibhabbatanti paccakkhabhāvaṃ  
 Āyataneti kāraṇe  Hānabhāgiyādayo visuddhimagge   saṃvaṇṇitā  Asakkaccakārīti na 
 sukatakārī na ādarakārī  Asappāyakārīti na sappāyakārī na upakārabhūtadhammakārī  
                              Balasuttavaṇṇanā 
           Aṭṭhame balatanti balabhāvaṃ thāmabhāvaṃ  Asātaccakārīti na satatakārī  
 Sesaṃ heṭṭhā vuttanayameva  
                           Tajjhānasuttadvayavaṇṇanā 
             Navame na yathābhūtaṃ sammappaññāya sudiṭṭho hotīti vatthukāma 
 kilesakāmesu ādīnavo na yathāsabhāvato jhānapaññāya sudiṭṭho hoti  Dasamaṃ 
 uttānatthamevāti  
                          Devatāvaggo sattamo 
                           
  Footnote    Sī  paṭippassaddhaladdhenāti    visuddhi       kammaṭṭhānaggahaṇaniddesa 
  
  
 page     
                               Arahattavagga 
                             Dukkhasuttavaṇṇanā 
           Aṭṭhamassa paṭhame savighātanti saupaghātaṃ sopaddavaṃ  Sapariḷāhanti 
 kāyikacetasikena pariḷāhena sapariḷāhaṃ  Pāṭikaṅkhāti icchitabbā avassabhāvinī    
                            Arahattasuttavaṇṇanā 
           Dutiye mānanti jātiādīhi maññanaṃ  Omānanti hīnohamasmīti mānaṃ  
 Atimānanti atikkamitvā pavattaṃ accuṇṇatimānaṃ  Adhimānanti adhigatamānaṃ  Thambhanti 
 kodhamānehi thaddhabhāvaṃ  Atinipātanti hīnassa hīnohamasmīti mānaṃ  
                         Uttarimanussadhammasuttavaṇṇanā 
           Tatiye uttarimanussadhammāti manussadhammato uttariṃ  Alamariyañāṇa 
 dassanavisesanti ariyabhāvaṃ kātuṃ samatthaṃ ñāṇadassanavisesaṃ  cattāro magge cattāri 
 ca phalānīti attho  Kuhananti tividhaṃ kuhanavatthuṃ  Lapananti lābhatthikatāya ukkhipitvā 
 avakkhipitvā vā lapanaṃ  
                           Sukhasomanassasuttavaṇṇanā 
           Catutthe yoni cassa āraddho hotīti kāraṇaṃ cassa paripuṇṇaṃ 
 paggahitaṃ hoti  Dhammārāmoti dhamme ratiṃ vindati  Bhāvanāya ramati  bhāvento vā 
 ramatīti bhāvanārāmo  Pahāne ramati  pajahanto vā ramatīti pahānārāmo  Tividhe 
 paviveke  ramatīti pavivekārāmo  Abyāpajjhe niddukkhabhāve ramatīti abyāpajjhārāmo  
 Nippapañcasaṅkhāte nibbāne ramatīti nippapañcārāmo  
  Footnote    cha Ma  avassaṃbhāvinī 
  
  
 page     
                             Adhigamasuttavaṇṇanā 
           Pañcame na āyakusaloti na āgamanakusalo  Na apāyakusaloti na 
 apagamanakusalo  Chandanti kattukamyatāchandaṃ  Na sārakkhatīti   na rakkhati  
                            Mahantattasuttavaṇṇanā 
           Chaṭṭhe ālokabahuloti ñāṇālokabahulo  Yogabahuloti yoge bahulaṃ 
 karoti  Vedabahuloti pītipāmojjabahulo  Asantuṭṭhibahuloti kusaladhammesu asantuṭṭho  
 Anikkhittadhuroti aṭṭhapitadhuro paggahitaviriyo  Uttariñca patāretīti sampati 
 uttariñca viriyaṃ karoteva  Sattamaṃ uttānameva  
                           Dutiyanirayasuttādivaṇṇanā 
             Aṭṭhame pagabbhoti kāyapāgabbhiyādīhi samannāgato  Navamaṃ uttānameva  
 Dasame vighātavāti mahicchataṃ nissāya uppannena lobhadukkhena dukkhito  Sesaṃ sabbattha 
 uttānamevāti  
                         Arahattavaggo aṭṭhamo  
                          
                                Sītivagga 
                            Sītibhāvasuttavaṇṇanā 
           Navamassa paṭhame sītibhāvanti sītalabhāvaṃ  Yasmiṃ samaye cittaṃ 
 niggaṇhitabbantiādīsu uddhaccasamaye cittaṃ samādhinā niggahetabbaṃ nāma  
  Footnote    cha Ma  ārakkhatīti 
  
  
 page     
 Kosajjānupatitakāle viriyena paggahetabbaṃ nāma  nirassādagatakāle samādhinā 
 sampahaṃsitabbaṃ nāma  samappavattakāle bojjhaṅgupekkhāya ajjhupekkhitabbaṃ nāma  
                            Āvaraṇasuttavaṇṇanā 
           Dutiye kammāvaraṇatāyāti pañcahi ānantariyakammehi  Kilesāvaraṇatāyāti 
 niyatamicchādiṭṭhiyā  Vipākāvaraṇatāyāti akusalavipākapaṭisandhiyā vā kusalavipākepi 
 ahetukapaṭisandhiyā vāti  
                           Sussūsatisuttādivaṇṇanā 
             Catutthe anatthanti avaḍḍhiṃ  Atthaṃ riñcatīti vaḍḍhiatthaṃ chaḍḍeti  
 Ananulomikāyāti sāsanassa ananulomikāya  Pañcame diṭṭhisampadanti sotāpattimaggaṃ  
                         Abhabbaṭṭhānasuttacatukkavaṇṇanā 
              Aṭṭhame anāgamanīyavatthunti anupagantabbakāraṇaṃ    pañcannaṃ verānaṃ 
 dvāsaṭṭhiyā ca diṭṭhigatānametaṃ adhivacanaṃ  Aṭṭhamaṃ bhavanti kāmāvacare aṭṭhamaṃ 
 paṭisandhiṃ  Navame kotuhalamaṅgalenāti diṭṭhasutamutamaṅgalena  Dasame sayaṃ katantiādīni 
 attadiṭṭhivasena vuttāni  Adhiccasamuppannanti ahetunibbattaṃ  Sesaṃ sabbattha 
 uttānamevāti  
                           Sītivaggo navamo  
                            
  Footnote    Sī  ananugantabbaṃ kāraṇaṃ 
  
  
 page     
                               Ānisaṃsavagga 
                           Pātubhāvasuttādivaṇṇanā 
             Dasamassa paṭhame ariyāyataneti majjhimadese  Indriyānanti 
 manacchaṭṭhānaṃ  Dutiye saddhammaniyatoti sāsanasaddhamme niyato  Asādhāraṇenāti 
 puthujjanehi asādhāraṇena  
                            Anavatthitasuttavaṇṇanā 
            Sattame anodhiṃ karitvāti ettakāva saṅkhārā aniccā  na 
 ito pareti evaṃ sīmaṃ mariyādaṃ akatvā  Anavaṭṭhitatoti   avaṭṭhitato ṭhānarahitā    
 bhijjamānāva hutvā saṇṭhahissantīti   attho  Sabbaloketi sakale tedhātuke  
 Sāmaññenāti samaṇabhāvena  ariyamaggenāti attho  
                           Ukkhittāsikasuttavaṇṇanā 
            Aṭṭhame mettāvatāyāti mettāyuttāya pāricariyāya  Satta hi sekhā 
 tathāgataṃ mettāvatāya paricaranti  khīṇāsavopi   pariciṇṇasatthuko  
                            Atammayasuttavaṇṇanā 
            Navame atammayoti tammayā vuccanti taṇhādiṭṭhiyo  tāhi rahito  
 Ahaṃkārāti ahaṃkāradiṭṭhi  Mamaṃkārāti mamaṃkārataṇhā  Sesaṃ sabbattha uttānatthamevāti  
                          Ānisaṃsavaggo dasamo  
                         Dutiyapaṇṇāsako niṭṭhito  
  Footnote    cha Ma  anavatthitāti    cha Ma  avatthitāya rahitā    cha Ma  upaṭṭhahissantīti 
    cha Ma  khīṇāsavo 
  
  
 page     
                                 Tikavagga 
                             Rāgasuttavaṇṇanā 
            Ekādasamassa paṭhame asubhāti asubhakammaṭṭhānaṃ  Mettāti mettā 
 kammaṭṭhānaṃ  Paññāti saha vipassanāya maggapaññā  
                            Assādasuttavaṇṇanā 
            Chaṭṭhe assādadiṭṭhīti sassatadiṭṭhi  Attānudiṭṭhīti attānaṃ anugatā 
 vīsativatthukā sakkāyadiṭṭhi  Micchādiṭṭhīti dvāsaṭṭhividhāpi diṭṭhi  
 Sammādiṭṭhīti maggasammādiṭṭhi  natthi dinnantiādikā vā micchādiṭṭhi  
 kammassakatañāṇaṃ sammādiṭṭhi  
                             Aratisuttavaṇṇanā 
            Sattame adhammacariyāti dasaakusalakammapathā  
                             Uddhaccasuttavaṇṇanā 
            Dasame asaṃvaroti anadhivāsakabhāvo  Sesaṃ sabbattha uttānatthamevāti  
                         Tikavaggo ekādasamo  
                          
                             Sāmaññavaggavaṇṇanā 
               Ito paresu tapussoti dvevācikaupāsako  Tathāgate niṭṭhaṅgatoti 
 buddhaguṇesu supatiṭṭhitacitto pahīnakaṅkho  Amataṃ addasāti amataddaso  Ariyenāti 
  
  
 page     
 Niddosena lokuttarasīlena  Ñāṇenāti paccavekkhaṇañāṇena  Vimuttiyāti sekhaphala 
 vimuttiyā  Tavakaṇṇikoti evaṃnāmako gahapati  Tapakaṇṇikotipi pāli  
                           
                            Rāgapeyyālavaṇṇanā 
            Rāgassāti pañcakāmaguṇikarāgassa  Sesaṃ sabbattha uttānatthamevāti  
                    Manorathapūraṇiyā aṅgattaranikāyaṭṭhakathāya 
                        chakkanipātavaṇṇanā niṭṭhitā  
                          
  
  
 page     
                           Sattakanipātavaṇṇanā 
                              paṇṇāsaka 
                                Dhanavagga 
                           Paṭhamapiyasuttādivaṇṇanā 
           Sattakanipātassa paṭhame anavaññattikāmoti abhiññātabhāvakāmo  Tatiye 
 yoniso vicine dhammanti upāyena catusaccadhammaṃ vicināti  Paññāyatthaṃ vipassatīti 
 sahavipassanāya maggapaññāya saccadhammaṃ vipassati  Pajjotassevāti dīpasseva  Vimokkho 
 hoti cetasoti tassa imehi balehi samannāgatassa khīṇāsavassa dīpanibbānaṃ 
 viya carimakacittassa vatthārammaṇehi vimokkho hoti  gataṭṭhānaṃ na paññāyati  Catutthe 
 saddho hotītiādīni pañcakanipāte vaṇṇitāneva  Pañcame dhanānīti adaliddassa 
 karaṇaṭṭhena   dhanāni  
                             Uggasuttavaṇṇanā 
          Sattame uggo rājamahāmattoti pasenadikosalassa mahāamacco  Upasaṅkamīti 
 bhuttapātarāso upasaṅkami  Addhoti nidhānagatena dhanena addho  Migāro rohaṇeyyoti 
 rohaṇaseṭṭhino nattāraṃ migāraseṭṭhiṃ sandhāyevamāha  Mahaddhanoti vaḷañjanadhanena 
 mahādhano  Mahābhogoti upabhogaparibhogabhaṇḍassa mahantatāya mahābhogo  Hiraññassāti 
 suvaṇṇasseva  Suvaṇṇameva hissa koṭisaṅkhaṃ ahosi  Rūpiyassāti sesassa taṭṭakasaraka 
 attharaṇapāpuraṇādino paribhogaparikkhārassa pamāṇasaṅkhāne vādoyeva natthi  
  Footnote    cha Ma  adāliddiyakaraṇaṭṭhena 
  
  
 page     
                            Saṃyojanasuttavaṇṇanā 
          Aṭṭhame anunayasaññojananti kāmarāgasaññojanaṃ  Sabbāneva cetāni 
 bandhanaṭṭhena saññojanānīti veditabbāni  Imasmiṃ sutte vaṭṭameva kathitaṃ  Sesaṃ 
 sabbattha uttānatthamevāti  
                           Dhanavaggo paṭhamo  
                            
                               Anusayavagga 
                              Kulasuttavaṇṇanā 
           Dutiyassa tatiye nālanti na yuttaṃ nānucchavikaṃ  Na manāpenāti na 
 manamhi appanakena   ākārena nisinnāsanato paccuṭṭhenti  amanāpameva   dassenti  
 Santamassa parigūhantīti   vijjamānaṃpi deyyadhammaṃ etassa nigūhanti 
 paṭicchādenti  Asakkaccaṃ denti no sakkaccanti lūkhaṃ vā hotu paṇītaṃ vā  asahatthā 
 acittīkārena denti  no cittīkārena  
                             Puggalasuttavaṇṇanā 
           Catutthe ubhatobhāgavimuttoti dvīhi bhāgehi vimutto  arūpasamāpattiyā 
 rūpakāyato vimutto  maggena nāmakāyato  So catunnaṃ arūpasamāpattīnaṃ ekekato 
 vuṭṭhāya saṅkhāre sammasitvā arahattaṃ pattānaṃ catunnaṃ nirodhā vuṭṭhāya 
 arahattappattaanāgāmino ca vasena pañcavidho hoti  Pāli panettha katamo ca 
 puggalo ubhatobhāgavimutto  Idhekacco puggalo aṭṭha vimokkhe kāyena phusitvā 
  Footnote    Ma  appakena            cha Ma  anādarameva           Sī  niguhantīti 
  
  
 page     
 Viharati  paññāya cassa disvā āsavā parikkhīṇā hontīti evaṃ aṭṭhavimokkhalābhino 
 vasena āgatā  
      Paññāya vimuttoti paññāvimutto  So sukkhavipassako  catūhi jhānehi vuṭṭhāya 
 arahattaṃ pattā cattāro cāti imesaṃ vasena pañcavidho hoti  Pāli panettha 
 aṭṭhavimokkhapaṭikkhepavaseneva āgatā  Yathāha na heva kho aṭṭha vimokkhe kāyena 
 phusitvā viharati  paññāya cassa disvā āsavā parikkhīṇā honti  Ayaṃ vuccati 
 puggalo paññāvimuttoti    
      Phuṭṭhantaṃ sacchikatoti kāyasakkhī  So jhānaphassaṃ paṭhamaṃ phusati  pacchā nirodhaṃ 
 nibbānaṃ sacchikaroti  So sotāpattiphalaṭṭhaṃ ādiṃ katvā yāva arahattamaggaṭṭhā 
 chabbidho hoti  Tenāha idhekacco puggalo aṭṭha vimokkhe kāyena phusitvā viharati  
 paññāya cassa disvā ekacce āsavā parikkhīṇā honti  Ayaṃ vuccati puggalo 
 kāyasakkhīti    
      Diṭṭhantaṃ pattoti diṭṭhippatto    Tatridaṃ saṅkhepalakkhaṇaṃ  dukkhā saṅkhārā  
 sukho nirodhoti ñātaṃ hoti diṭṭhaṃ viditaṃ sacchikataṃ phusitaṃ paññāyāti diṭṭhippatto  
 Vitthārato pana sopi kāyasakkhī viya chabbidho hoti  Tenevāha idhekacco puggalo 
 idaṃ dukkhanti yathābhūtaṃ pajānāti  pe  ayaṃ Dukkhanirodhagāminī paṭipadāti yathābhūtaṃ 
 pajānāti  tathāgatappaveditā cassa dhammā paññāya vodiṭṭhā honti vocaritā 
 paññāya  pe  Ayaṃ vuccati puggalo diṭṭhippattoti    
      Saddhāya vimuttoti saddhāvimutto  Sopi vuttanayeneva chabbidho hoti  Tenāha 
 idhekacco puggalo idaṃ dukkhanti yathābhūtaṃ pajānāti  pe  ayaṃ Dukkhanirodhagāminī 
 paṭipadāti yathābhūtaṃ pajānāti  tathāgatappaveditā cassa dhammā paññāya vodiṭṭhā 
  Footnote    abhi  pu           navakapuggalapaññatti     Sī  diṭṭhappatto 
  
  
 page     
 Honti vocaritā  paññāya  pe  No ca kho yathādiṭṭhippattassa  Ayaṃ vuccati 
 puggalo saddhāvimuttoti    Etassa hi saddhāvimuttassa pubbabhāgamaggakkhaṇe 
 saddahantassa viya okappentassa viya adhimuccantassa viya ca kilesakkhayo hoti  
 diṭṭhippattassa pubbabhāgamaggakkhaṇe kilesacchedakañāṇaṃ adandhaṃ tikhiṇaṃ sūraṃ hutvā 
 vahati  Tasmā yathā nāma nātitikhiṇena asinā kadaliṃ chindantassa chinnaṭṭhānaṃ 
 na maṭṭhaṃ hoti  asi na sīghaṃ vahati  saddo suyyati  balavataro vāyāmo kātabbo 
 hoti  evarūpā saddhāvimuttassa pubbabhāgamaggabhāvanā  Yathā pana sunisitena asinā 
 kadaliṃ chindantassa chinnaṭṭhānaṃ maṭṭhaṃ hoti  asi sīghaṃ vahati  saddo na suyyati  
 balavavāyāmakiccaṃ na hoti  evarūpā paññāvimuttassa pubbabhāgamaggabhāvanā 
 veditabbā  
      Dhammaṃ anussaratīti dhammānusārī  Dhammoti paññā  paññāpubbaṅgamaṃ maggaṃ 
 bhāvetīti attho  Saddhānusārimhipi eseva nayo  Ubhopete sotāpattimaggaṭṭhāyeva  
 Vuttampi cetaṃ yassa puggalassa sotāpattiphalasacchikiriyāya paṭipannassa 
 paññindriyaṃ adhimattaṃ hoti  paññāvāhiṃ   paññāpubbaṅgamaṃ ariyamaggaṃ bhāveti  
 ayaṃ vuccati puggalo dhammānusārī  Yassa puggalassa sotāpattiphalasacchikiriyāya 
 paṭipannassa saddhindriyaṃ adhimattaṃ hoti  saddhāvāhiṃ saddhāpubbaṅgamaṃ ariyamaggaṃ 
 bhāveti  ayaṃ vuccati puggalo saddhānusārīti    Ayamettha saṅkhepo  vitthārato 
 panesā ubhatobhāgavimuttādikathā visuddhimagge   paññābhāvanādhikāre vuttā  Tasmā 
 tattha vuttanayeneva veditabbāti  
                            Udakūpamāsuttavaṇṇanā 
           Pañcame udakūpamāti nimujjanādiākāraṃ   gahetvā udakena upamitā  
 Sakiṃ nimuggoti ekavārameva nimuggo  Ekantakāḷakehīti niyatamicchādiṭṭhiṃ sandhāya 
  Footnote    abhi pu           navakapuggalapaññatti    Sī  ka  Ma  paññāvāhī 
    visuddhi       paṭipadāñāṇadassanavisuddhiniddesa    Sī  ummujjanādiṃ ākaraṃ 
  
  
 page     
 Vuttaṃ  Ummujjatīti uṭṭhahati  Sādhūti sobhanā bhaddakā  Hāyatiyevāti paṅkavāre   
 āsittaudakaṃ viya parihāyateva  Ummujjitvā vipassati viloketīti uṭṭhahitvā 
 gantabbadisaṃ vipassati viloketi  Pataratīti gantabbadisābhimukho tarati nāma  
 Patigādhappatto hotīti uṭṭhāya viloketvā pataritvā ekasmiṃ ṭhāne patiṭṭhaṃ patto 
 nāma hoti  tiṭṭhati na punāgacchati  Tiṇṇo pāraṅgato thale tiṭṭhatīti sabbakilesoghaṃ 
 taritvā paratīraṃ gantvā nibbānathale patiṭṭhito nāma hoti  Imasmiṃ sutte 
 vaṭṭavivaṭṭaṃ kathitaṃ  
                          Aniccānupassīsuttavaṇṇanā 
           Chaṭṭhe aniccāti evaṃ paññāya pharanto anupassatīti aniccānupasSī  
 Aniccāti evaṃ saññā assāti aniccasaññī  Aniccāti evaṃ ñāṇena paṭisaṃviditā 
 assāti aniccapaṭisaṃvedī  Satatanti sabbakālaṃ  Samitanti yathā purimacittena 
 pacchimacittaṃ samitaṃ samupagataṃ ghaṭṭitaṃ hoti  evaṃ  Abbokiṇṇanti nirantaraṃ aññena 
 cetasā asammissaṃ  Cetasā adhimuccamānoti cittena sanniṭṭhāpayamāno  Paññāya 
 pariyogāhamānoti vipassanāñāṇena anupavisamāno  
      Apubbaṃ acarimanti apure apacchā ekakkhaṇeyeva  Idha samasīsī kathito  So 
 catubbidho hoti rogasamasīsī vedanāsamasīsī iriyāpathasamasīsī jīvitasamasīsīti  Tattha yassa 
 aññatarena rogena phuṭṭhassa sato rogavūpasamo ca āsavakkhayo ca ekappahāreneva 
 hoti  ayaṃ rogasamasīsī nāma  yassa pana aññataraṃ vedanaṃ vedayato vedanāvūpasamo 
 ca āsavakkhayo ca ekappahāreneva hoti  ayaṃ vedanāsamasīsī nāma  Yassa 
 pana ṭhānādīsu iriyāpathesu aññatarasamaṅgino vipassantassa iriyāpathassa 
 pariyosānañca āsavakkhayo ca ekappahāreneva hoti  ayaṃ iriyāpathasamasīsī 
 nāma  Yassa pana upakkamato vā sarasato   vā jīvitapariyādānañca āsavakkhayo 
  Footnote    Sī  caṅgāvāre  cha Ma  caṅkavāre    Ma  pariyādānato 
  
  
 page     
 Ca ekappahāreneva hoti  ayaṃ jīvitasamasīsī nāma  Ayamidha adhippeto  Tattha 
 kiñcāpi āsavapariyādānaṃ maggacittena  jīvitapariyādānaṃ cuticittena hotīti ubhinnaṃ 
 ekakkhaṇe sambhavo nāma natthi  Yasmā panassa āsavesu khīṇamattesu paccavekkhaṇa 
 vārānantarameva jīvitapariyādānaṃ gacchati  antaraṃ na paññāyati  tasmā evaṃ vuttaṃ  
      Antarāparinibbāyīti yo pañcasu suddhāvāsesu yattha katthaci uppanno 
 nibbattakkhaṇe vā thokaṃ atikkamitvā vā vemajjhe ṭhatvā vā arahattaṃ pāpuṇāti  
 tassetaṃ nāmaṃ  Upahaccaparinibbāyīti yo tattheva āyuvemajjhaṃ atikkamitvā arahattaṃ 
 pāpuṇāti  Asaṅkhāraparinibbāyīti yo tesaṃyeva  puggalānaṃ asaṅkhārena   appayogena 
 kilese khepeti  Sasaṅkhāraparinibbāyīti yo sasaṅkhārena sampayogena kilese 
 khepeti  Uddhaṃsoto akaniṭṭhagāmīti yo heṭṭhā catūsu suddhāvāsesu yattha katthaci 
 nibbattitvā tato cuto anupubbena akaniṭṭhe uppajjitvā arahattaṃ pāpuṇāti  
                          Dukkhānupassīsuttādivaṇṇanā 
             Sattame dukkhānupassīti pīḷanākāraṃ dukkhato anupassanto  Aṭṭhame 
 anattānupassīti avasavattanākāraṃ anattāti anupassanto  Navame sukhānupassīti sukhanti 
 evaṃ ñāṇena anupassanto  
                            Niddasavatthusuttavaṇṇanā 
           Dasame niddasavatthūnīti niddasāni vatthūni    niddaso bhikkhu  nibbīso  
 nittiṃso  niccattāḷīso  nippaññāsoti evaṃ vacanakāraṇāni  Ayaṃ kira pañho 
 titthiyasamaye uppanno  Titthiyā hi dasavassappattakāle   mataṃ nigaṇṭhaṃ niddasoti 
 vadanti  So kira puna dasavasso na hoti  Na kevalañca dasavassova  navavassopi 
  Footnote    cha Ma  asaṅkhāreneva    cha Ma  niddasādivatthūni    cha Ma  dasavassakāle 
  
  
 page     
 Ekavassopi na hoti  Eteneva nayena vīsativassādikālepi mataṃ nigaṇṭhaṃ nibbīso 
 nittiṃso niccattāḷīso nippaññāsoti vadanti  Āyasmā ānando gāme vicaranto 
 taṃ kathaṃ sutvā vihāraṃ gantvā bhagavato ārocesi  Bhagavā āha  na yidaṃ   
 ānanda titthiyānaṃ adhivacanaṃ  mama sāsane khīṇāsavassetaṃ adhivacanaṃ  Khīṇāsavo hi 
 dasavassakāle parinibbuto puna dasavasso na hoti  Na kevalañca dasavassova  
 navavassopi  pe  Ekavassopi  Na kevalañca ekavassova  ekādasamāsikopi  pe  
 Ekamāsikopi ekamuhuttikopi na hotiyeva  Kasmā  puna paṭisandhiyā abhāvā  
 Nibbīsādīsupi eseva nayo  Iti bhagavā mama sāsane khīṇāsavassetaṃ adhivacananti 
 vatvā yehi   kāraṇehi niddaso hoti  tāni dassetuṃ imaṃ desanaṃ ārabhi  
      Tattha idhāti imasmiṃ sāsane  Sikkhāsamādāne tibbacchando hotīti 
 sikkhāttayapūraṇe balavacchando hoti  Āyatiñca sikkhāsamādāne adhigatapemoti 
 anāgate punadivasādīsupi sikkhāpūraṇe adhigatapemeneva samannāgato hoti  
 Dhammanisantiyāti dhammanisāmanāya    Vipassanāyetaṃ adhivacanaṃ  Icchāvinayeti 
 taṇhāvinaye  Paṭisallāneti ekībhāve  Viriyārambheti kāyikacetasikassa viriyassa 
 pūraṇe  Satinepakketi satiyañceva nipakabhāve ca  Diṭṭhipaṭivedheti maggadassane  Sesaṃ 
 sabbattha uttānamevāti  
                          Anusayavaggo dutiyo  
                           
  Footnote    cha Ma  na idaṃ    cha Ma  tehi    Sī  Ma  dhammanisantīti dhammanisāmanā 
  
  
 page     
                              Vajjīvagga   
                            Sārandadasuttavaṇṇanā 
           Tatiyassa paṭhame sārandade cetiyeti evaṃnāmake vihāre  Anuppanne 
 kira tathāgate tattha sārandadassa yakkhassa nivāsanaṭṭhānaṃ cetiyaṃ ahosi  athettha 
 bhagavato vihāraṃ kāresuṃ  So sārandadacetiyantveva saṅkhyaṃ gato  Yāvakīvañcāti 
 yattakaṃ kālaṃ  Abhiṇhaṃ sannipātāti divasassa tikkhattuṃ sannipatantāpi antarantarā 
 sannipatantāpi abhiṇhaṃ sannipātāva  Sannipātabahulāti hiyyopi purimadivasaṃpi 
 sannipatamhā  puna ajja kimatthaṃ sannipatāmāti vosānaṃ anāpajjanena 
 sannipātabahulā  Vuḍḍhiyeva licchavī vajjīnaṃ pāṭikaṅkhā no parihānīti abhiṇhaṃ 
 asannipatantā hi disāsu āgataṃ sāsanaṃ na suṇanti  tato asukagāmasīmā vā 
 nigamasīmā vā ākulā  asukaṭṭhāne corā pariyuṭṭhitāti na jānanti  Corāpi 
 pamattā rājānoti ñatvā gāmanigamādīni paharantā janapadaṃ nāsenti  Evaṃ 
 rājūnaṃ parihāni hoti  Abhiṇhaṃ sannipatantā pana taṃ taṃ pavuttiṃ suṇanti  tato 
 balaṃ pesetvā amittamaddanaṃ karonti  Corāpi appamattā rājāno  na sakkā 
 amhehi vaggabandhena vicaritunti bhijjitvā palāyanti  Evaṃ rājūnaṃ vuḍḍhi hoti  
 Tena vuttaṃ vuḍḍhiyeva licchavī vijjīnaṃ pāṭikaṅkhā no parihānīti 
      samaggātiādīsu sannipātabheriyā niggatāya ajja me kiccaṃ atthi maṅgalaṃ 
 atthīti vikkhepaṃ karontā na samaggā sannipatanti nāma  Bherisaddaṃ pana 
 sutvāva bhuñjamānāpi alaṅkurumānāpi vatthāni nivāsayamānāpi aḍḍhabhuttā 
 aḍḍhālaṅkatā vatthaṃ nivāsentāva sannipatantā samaggā sannipatanti nāma  
 Sannipatitā pana cintetvā mantetvāva kattabbaṃ katvā ekatova avuṭṭhahantā 
  Footnote    cha Ma  vajjisattakavagga 
  
  
 page     
 Na samaggā vuṭṭhahanti nāma  Evaṃ vuṭṭhitesu hi ye paṭhamaṃ gacchanti  tesaṃ evaṃ 
 hoti amhehi bāhirakathāva sutā  idāni vinicchayakathā bhavissatīti  Ekato 
 vuṭṭhahantā pana samaggā vuṭṭhahanti nāma  Apica asukaṭṭhāne gāmasīmā 
 vā nigamasīmā vā ākulā  corā vā pariyuṭṭhitāti sutvā ko gantvā 
 amittamaddanaṃ karissatīti vutte ahaṃ paṭhamaṃ ahaṃ paṭhamanti vatvā gacchantāpi 
 samaggā vuṭṭhahanti nāma  Ekassa pana kammante osīdamāne sesā puttabhātaro 
 pesetvā tassa kammantaṃ upatthambhayamānāpi āgantukarājānaṃ asukassa gehaṃ 
 gacchatu  asukassa gehaṃ gacchatūti avatvā sabbe ekato saṅgaṇhantāpi ekassa 
 maṅgale vā roge vā aññasmiṃpi vā pana tādise sukhadukkhe uppanne sabbe 
 tattha sahāyabhāvaṃ gacchantāpi samaggā vajjikaraṇīyāni karonti nāma  
      Appaññattantiādīsu pubbe akataṃ suṅkaṃ vā baliṃ vā daṇḍaṃ vā 
 āharāpentā appaññattaṃ paññāpenti nāma  Porāṇappaveṇiyā āgatameva 
 pana āharāpentā   paññattaṃ na   samucchindanti nāma  Coroti gahetvā dassite 
 vinicchinitvāva   chejjabhejjaṃ anusāsantā porāṇaṃ vajjidhammaṃ samādāya vattanti 
 nāma    Tesaṃ appaññattaṃ paññāpentānaṃ abhinavasuṅkādipīḷitā manussā 
 atiupaddutamhā  ke imesaṃ vijite vasissantīti paccantaṃ pavisitvā corā vā 
 corasahāyā vā hutvā janapadaṃ hananti  Paññattaṃ samucchindantānaṃ paveṇiāgatāni 
 suṅkādīni aggaṇhantānaṃ koso parihāyati  tato hatthiassabalakāyaorodhādayo 
 yathānibaddhaṃ vaṭṭaṃ alabhamānā thāmabalena parihāyanti  Te neva balayuddhakkhamā   honti na 
 pāricariyakkhamā  Porāṇaṃ vajjidhammaṃ samādāya avattantānaṃ vijite manussā amhākaṃ 
 puttaṃ pitaraṃ bhātaraṃ acoraṃyeva coroti katvā chindiṃsu bhindiṃsūti kujjhitvā 
 paccantaṃ pavisitvā corā vā corasahāyā vā hutvā janapadaṃ hananti  Evaṃ rājūnaṃ 
 parihāni 
  Footnote    cha Ma  anāharāpentā    cha Ma  ayaṃ saddo na dissati    cha Ma  avicinitvā 
    cha Ma  na vattanti nāma    cha Ma  yuddhakkhamā 
  
  
 page     
 Hoti  Appaññattaṃ na paññāpentānaṃ pana paveṇiāgataṃyeva rājāno karontīti 
 manussā haṭṭhatuṭṭhā kasivaṇijjādike kammante sampādenti  Paññattaṃ 
 asamucchindantānaṃ paveṇiāgatāni suṅkādīni gaṇhantānaṃ koso vaḍḍhati  tato 
 hatthiassabalakāyaorodhādayo yathāniddhaṃ vaṭṭaṃ labhamānā thāmabalasampannā yuddhakkhamā 
 ceva pāricariyakkhamā ca honti  Porāṇe vajjidhamme samādāya vattantānaṃ manussā 
 na ujjhāyanti  rājāno porāṇappaveṇiyā karonti  atthakusalasenāpatiuparājūhi   
 parikkhitaṃ sayaṃpi parikkhipitvā paveṇipotthakaṃ vācāpetvā anucchavikameva daṇḍaṃ 
 pavattayanti  etesaṃ doso natthi  amhākaṃyeva dosoti appamattā kammante karonti  
 Evaṃ rājūnaṃ vuḍḍhi hoti  
      Sakkarissantīti yaṅkiñci tesaṃ sakkāraṃ karontā sundarameva karissanti  
 Garukarissantīti garubhāvaṃ paccupaṭṭhapetvā karissanti  Mānessantīti manena piyā 
 bhavissanti    Pūjessantīti paccayapūjāya pūjessanti  Sotabbaṃ maññissantīti 
 divasassa dve tayo vāre upaṭṭhānaṃ gantvā tesaṃ kathaṃ sotabbaṃ saddhātabbaṃ 
 maññissanti  Tattha ye evaṃ mahallakānaṃ rājūnaṃ sakkārādīni na karonti  ovādatthāya 
 vā nesaṃ upaṭṭhānaṃ na gacchanti  te tehi vissaṭṭhā anovadiyamānā   kīḷāpasutā 
 rajjato parihāyanti  Ye pana tathā paṭipajjanti  tesaṃ mahallakā rājāno idaṃ 
 kātabbaṃ  idaṃ na kātabbanti porāṇappaveṇiṃ ācikkhanti  Saṅgāmaṃ patvāpi 
 evaṃ pavisitabbaṃ  evaṃ nikkhamitabbanti upāyaṃ dassenti  Te tehi ovadiyamānā 
 yathāovādaṃ paṭipajjamānā sakkonti rajjappaveṇiṃ sandhāretuṃ  Tena vuttaṃ vuḍḍhiyeva 
 licchavī vajjīnaṃ pāṭikaṅkhāti  
      Kulitthiyoti kulagharaṇiyo  Kulakumāriyoti aniviṭṭhā   tāsaṃ dhītaro  Okkassāti 
 vā pasayhāti vā pasayhākārassevetaṃ nāma  Okāsātipi paṭhanti  Tattha okkassāti 
  Footnote    cha Ma  vaṭṭakulikasenāpati       cha Ma  manena piyāyissanti    Sī  atthe 
  anovadiyamānā    cha Ma  anividdhā 
  
  
 page     
 Avakasitvā ākaḍḍhitvā  Pasayhāti abhibhavitvā ajjhottharitvāti ayaṃ vacanattho  
 Evañhi karontānaṃ vijite manussā amhākaṃ gehe puttabhātaropi  kheḷasiṅghānikādīni 
 mukhena apanetvā saṃvaḍḍhitā dhītaropi ime balakkārena gahetvā attano ghare 
 vāsentīti kupitā paccantaṃ pavisitvā corā vā corasahāyā vā hutvā janapadaṃ 
 hananti  Evaṃ akarontānaṃ pana vijite manussā appossukkā sakāni kammāni 
 karontā rājakosaṃ vaḍḍhenti  Evamettha vuḍḍhihāniyo veditabbā  
      Vajjīnaṃ vajjicetiyānīti vajjirājūnaṃ vajjiraṭṭhe cittīkataṭṭhena cetiyānīti 
 laddhanāmāni yakkhaṭṭhānāni  Abbhantarānīti antonagare ṭhitāni  Bāhirānīti bahinagare 
 ṭhitāni  Dinnapubbaṃ katapubbanti pubbe dinnañca katañca  No parihāpessantīti 
 ahāpetvā yathāpavattameva karissanti  Dhammikabaliṃ parihāpentānañhi devatā ārakkhaṃ 
 susaṃvihitaṃ na karonti  anuppannaṃ sukhaṃ   uppādetuṃ asakkontiyopi 
 uppannakāsasīsarogādiṃ vaḍḍhenti  saṅgāme patte sahāyā na honti  Aparihāpentānaṃ 
 pana ārakkhaṃ susaṃvihitaṃ karonti  anuppannaṃ sukhaṃ uppādetuṃ asakkontiyopi 
 uppannakāsasīsarogādiṃ haranti  saṅgāmasīse sahāyā hontīti  Evamettha vuḍḍhihāniyo 
 veditabbā  
      Dhammikārakkhāvaraṇaguttīti ettha rakkhāeva yathā anicchitaṃ nāgacchati  evaṃ 
 āvaraṇato āvaraṇaṃ  Yathā icchitaṃ na nassati  evaṃ gopāyanato gutti  Tattha 
 balakāyena parivāretvā rakkhanaṃ pabbajitānaṃ dhammikārakkhāvaraṇagutti nāma na hoti  
 Yathā pana vihārassa upavanarukkhe na chindanti  vāpikā vāpaṃ   na karonti  pokkharaṇīsu 
 macche na gaṇhanti  evaṃ karaṇaṃ dhammikārakkhāvaraṇagutti nāma  Kintīti kena 
 nu kho kāraṇena  
      Tattha ye anāgatānaṃ arahantānaṃ āgamanaṃ na icchanti  te assaddhā honti 
  Footnote    cha Ma  dukkhaṃ    cha Ma  vājikā vājaṃ 
  
  
 page     
 Appasannā  Pabbajite sampatte paccuggamanaṃ na karonti  gantvā na passanti  
 paṭisanthāraṃ na karonti  pañhaṃ na pucchanti  dhammaṃ na suṇanti  dānaṃ na denti  
 anumodanaṃ na suṇanti  nivāsanaṭṭhānaṃ na saṃvidahanti  Atha nesaṃ avaṇṇo uggacchati 
 asuko nāma rājā assaddho appasanno  pabbajite sampatte paccuggamanaṃ na 
 karoti  pe  Nivāsanaṭṭhānaṃ na saṃvidahatīti  Taṃ sutvā pabbajitā tassa nagaradvārena 
 gacchantāpi nagaraṃ na pavisanti  Evaṃ anāgatānaṃ arahantānaṃ anāgamanameva hoti  
 Āgatānaṃ pana phāsuvihāre asati yepi ajānitvā āgatā  te vasissāmāti 
 tāva cintetvā āgatamhā  imesaṃ rājūnaṃ iminā nīhārena ke vasissantīti 
 nikkhamitvā gacchanti  Evaṃ anāgatesu anāgacchantesu āgatesu dukkhaṃ viharantesu 
 so deso pabbajitānaṃ anāvāso hoti  Tato devatārakkhā na hoti  devatārakkhāya asati 
 amanussā okāsaṃ labhanti  amanussā ussannā anuppannaṃ byādhiṃ uppādenti  
 Sīlavantānaṃ dassanapañhāpucchanādivatthukassa puññassa anāgamo hoti  Vipariyāyena 
 yathāvuttakaṇhapakkhaviparītassa sukkapakkhassa sambhavo hotīti evamettha vuḍaḍhihāniyo 
 veditabbā  
                            Vassakārasuttavaṇṇanā 
           Dutiye abhiyātukāmoti abhibhavanatthāya yātukāmo  Vajjīti vajjirājāno  
 Evaṃmahiddhiketi evaṃ mahatiyā rājiddhiyā samannāgate  Etena nesaṃ samaggabhāvaṃ 
 katheti  Evaṃmahānubhāveti evaṃ mahantena rājānubhāvena samannāgate  Etena 
 nesaṃ hatthisippādīsu katasikkhataṃ katheti  yaṃ sandhāya vuttaṃ sikkhitā 
 vatime licchavikumārā susikkhitā vatime licchavikumārā  yatra hi nāma sukhumena 
 tāḷacchiggaḷena asanaṃ atipātayissanti  poṅakhānupoṅkhaṃ avirādhitanti    
 Ucchejjissāmīti   ucchindissāmi  
  Footnote    saṃ mahā           vālasutta    cha Ma  ucchecchāmīti 
  
  
 page     
 Vināsessāmīti adassanaṃ nayissāmi  Anayabyasananti avuḍḍhiñceva ñātibyasanañca  
 Āpādessāmīti pāpayissāmi  
      Iti kira so ṭhānanisajjādīsu imaṃ yuddhakathameva katheti  gamanasajjā hothāti 
 ca balakāyaṃ āṇāpeti  Kasmā  gaṅgāya tīre ekaṃ paṭṭanagāmaṃ nissāya aḍḍhayojanaṃ 
 ajātasattuno vijitaṃ  aḍḍhayojanaṃ licchavīnaṃ  Tatra pabbatapādato mahagghagandhabhaṇḍaṃ 
 otarati  Taṃ sutvā ajja yāmi  sve yāmīti ajātasattuno saṃvidahantasseva 
 licchavino samaggā sammodamānā puretaraṃ āgantvā sabbaṃ gaṇhanti  Ajātasattu 
 pacchā āgantvā taṃ pavuttiṃ ñatvā kujjhitvā gacchati  Te puna saṃvaccharepi 
 tatheva karonti  Athakho so balavāghātajāto  tadā evamakāsi  
      Tato cintesi gaṇena saddhiṃ yuddhaṃ nāma bhāriyaṃ  ekopi moghappahāro 
 nāma natthi  Ekena kho pana paṇḍitena saddhiṃ mantetvā karonto niraparādho 
 hoti  paṇḍito ca satthārā sadiso natthi  satthā ca avidūre dhuravihāre vasati  
 handāhaṃ pesetvā pucchāmi  Sace me gatena koci attho bhavissati  satthā tuṇhī 
 bhavissati  Anatthe pana sati kiṃ rañño tattha gatenāti vakkhatīti  So vassakāraṃ 
 brāhmaṇaṃ pesesi  Brāhmaṇo gantvā bhagavato tamatthaṃ ārocesi  Tena vuttaṃ 
 athakho rājā  pe  Āpādessāmi vajjīti  
      Bhagavantaṃ vījamānoti thero vattasīse ṭhatvā bhagavantaṃ vījati  bhagavato pana 
 sītaṃ vā uṇahaṃ vā natthi  Bhagavā brāhmaṇassa vacanaṃ sutvā tena saddhiṃ 
 amantetvā therena saddhiṃ mantetukāmo kinti te ānanda sutantiādimāha  Taṃ 
 vuttatthameva  
  Footnote    cha Ma  kira    Ma  ka  aṭṭhayojanaṃ    cha Ma  mahagghabhaṇḍaṃ 
    Ma  kenaci    cha Ma  bījayamānoti 
  
  
 page     
      Ekamidāhanti idaṃ bhagavā pubbe vajjīnaṃ imassa vajjisattakassa 
 desitabhāvappakāsanatthaṃ āha  Akaraṇīyāti akattabbā  aggahetabbāti attho  Yadidanti 
 nipātamattaṃ  Yuddhassāti karaṇatthe sāmivacanaṃ  abhimukhaṃ yuddhena gahetuṃ na sakkāti 
 attho  Aññatra upalāpanāyāti ṭhapetvā upalāpanaṃ  Upalāpanā nāma alaṃ 
 vivādena  idāni samaggā homāti hatthiassarathahiraññasuvaṇṇādīni pesetvā 
 saṅgahakaraṇaṃ  evañhi saṅgahaṃ katvā kevalaṃ vissāsena sakkā gaṇhitunti attho  
 Aññatra mithubhedāti ṭhapetvā mithubhedaṃ  Iminā aññamaññaṃ bhedaṃ katvāpi sakkā 
 ete gahetunti dasseti  Idaṃ brāhmaṇo bhagavato imāya kathāya nayaṃ labhitvā 
 āha  Kiṃ pana bhagavā brāhmaṇassa imāya kathāya nayalābhaṃ na   jānātīti  
 āma jānāti  Jānanto kasmā kathesi  anukampāya  Evaṃ kirassa ahosi mayā 
 akathitepi katipāhena gantvā sabbe gaṇhissati  kathite pana samagge bhindanto 
 tīhi saṃvaccharehi gaṇhissati  Ettakampi jīvitameva varaṃ  Ettakañhi jīvantā 
 attano patiṭṭhābhūtaṃ puññaṃ karissantīti  Abhinanditvāti cittena nanditvā  
 Anumoditvāti yāva subhāsitamidaṃ bhotā gotamenāti vācāya anumoditvā  Pakkāmīti 
 rañño santikaṃ gato  Rājāpi tameva pesetvā sabbe bhinditvā gantvā anayabyasanaṃ 
 pāpesi  
                           Paṭhamasattakasuttavaṇṇanā 
           Tatiye abhiṇhasannipātāti   idaṃ vajjisattake vuttasadisameva  Idhāpi ca 
 abhiṇhaṃ asannipatantā disāsu āgatasāsanaṃ na suṇanti  tato  asukavihārasīmā 
 ākulā  uposathappavāraṇā ṭhitā  asukasmiṃ ṭhāne bhikkhū vejjakammadūtakammādīni 
 karonti  viññattibahulā phalapupphadānādīhi jīvikaṃ kappentītiādīni na jānanti  
 Pāpabhikkhūpi pamatto saṃghoti ñatvā rāsībhūtaṃ sāsanaṃ osakkāpenti  Abhiṇhaṃ 
  Footnote    Sī  ka  ayaṃ saddo na dissati    cha Ma  abhiṇhaṃ sannipātāti 
  
  
 page     
 Sannipatantā pana taṃ pavuttiṃ suṇanti  tato bhikkhusaṃghaṃ pesetvā sīmaṃ ujuṃ kārenti  
 uposathapavāraṇāyo pavattāpenti  macchājīvānaṃ ussannaṭṭhāne ariyavaṃsike pesetvā 
 ariyavaṃsaṃ kathāpenti  pāpabhikkhūnaṃ vinayadharehi niggahaṃ kārāpenti  Pāpabhikkhūpi 
 appamatto saṃgho  na sakkā amhehi vaggabandhanena vicaritunti bhijjitvā palāyanti  
 Evamettha vuḍḍhihāniyo veditabbā  
      Samaggātiādīsu cetiyapaṭijagganatthaṃ vā bodhigharauposathāgāracchādanatthaṃ vā 
 katikavattaṃ vā ṭhapetukāmatāya saṃgho sannipatatūti bheriyā vā gaṇḍiyā vā 
 ākoṭitamattāya mayhaṃ cīvarakammaṃ atthi  mayhaṃ patto pacitabbo  mayhaṃ navakammaṃ 
 atthīti vikkhepaṃ karontā na samaggā sannipatanti nāma  Sabbaṃ pana taṃ kammaṃ 
 ṭhapetvā ahaṃ purimataraṃ  ahaṃ purimataranti ekappahāreneva sannipatantā samaggā 
 sannipatanti nāma  Sannipatitā pana cintetvā mantetvā kattabbaṃ katvā ekatova 
 avuṭṭhahantā na samaggā vuṭṭhahanti nāma  Evaṃ vuṭṭhitesu hi ye paṭhamaṃ gacchanti  
 tesaṃ evaṃ hoti amhehi bāhirakathāva sutā  idāni vinicchayakathā bhavissatīti  
 Ekappahāreneva vuṭṭhahantā samaggā vuṭṭhahanti nāma  Apica asukaṭṭhāne vihārasīmā 
 ākulā  uposathappavāraṇā ṭhitā  asukaṭṭhāne vejjakammādikārakā pāpabhikkhū 
 ussannāti sutvā ko gantvā tesaṃ niggahaṃ karissatīti vutte ahaṃ paṭhamaṃ  
 ahaṃ paṭhamanti vatvā gacchantāpi samaggā vuṭṭhahanti nāma  
      Āgantukaṃ pana disvā imaṃ pariveṇaṃ yāhi  etaṃ pariveṇaṃ yāhi  ayaṃ 
 koti avatvā sabbe vattaṃ karontāpi  jiṇṇapattacīvaraṃ disvā tassa bhikkhācāra 
 vattena pattacīvaraṃ pariyesantāpi  gilānassa gilānabhesajjaṃ pariyesamānāpi  gilānameva 
 anāthaṃ asukapariveṇaṃ yāhīti avatvā attano attano pariveṇe paṭijaggantāpi  
 eko olīyamānako gantho hoti  paññavantaṃ bhikkhuṃ saṅgaṇhitvā tena taṃ ganthaṃ 
  
  
 page     
 Ukkhipāpentāpi samaggā saṃghakaraṇīyāni karonti nāma  
      Appaññattantiādīsu navaṃ adhammikaṃ katikavattaṃ vā sikkhāpadaṃ vā 
 gaṇhantā appaññattaṃ paññāpenti nāma purāṇasanthatavatthusmiṃ sāvatthiyaṃ bhikkhū 
 viya  Uddhammaṃ ubbinayaṃ sāsanaṃ dīpentā paññattaṃ samucchindanti nāma 
 vassasataparinibbute bhagavati vesālikā vajjiputtakā viya  Khuddānukhuddakā pana 
 āpattiyo sañcicca vītikkamantā yathāpaññattesu sikkhāpadesu samādāya na vattanti 
 nāma assajipunabbasukā viya  Tathā akarontā pana appaññattaṃ na paññāpenti  
 paññattaṃ na samucchindanti  yathāpaññattesu sikkhāpadesu samādāya vattanti 
 nāma āyasmā uggaseno   viya  āyasmā yaso kākaṇḍakaputto viya  
 āyasmā mahākassapo viya ca  Vuḍḍhiyevāti sīlādiguṇehi vuḍḍhiyeva  no parihāni  
      Therāti thirabhāvappattā therakarehi   guṇehi samannāgatā  Bahū rattiyo jānantīti 
 rattaññū  Ciraṃ pabbajitaṃ   etesanti cirapabbajitā  Saṃghassa pitiṭṭhāne ṭhitāti 
 saṃghapitaro  Tassa   pitiṭṭhāne ṭhitattā saṃghaṃ pariṇenti pubbaṅgamā hutvā tīsu 
 sikkhāsu pavattentīti saṃghapariṇāyakā  
      Ye tesaṃ sakkārādīni na karonti  ovādatthāya dve tayo vāre upaṭṭhānaṃ 
 na gacchanti  tepi tesaṃ ovādaṃ na denti  paveṇikathaṃ na kathenti  sārabhūtaṃ 
 dhammapariyāyaṃ na sikkhāpenti  Te tehi vissaṭṭhā   sīlādīhi dhammakkhandhehi sattahi 
 ca ariyadhanehīti evamādīhi guṇehi pariyāyanti  Ye pana tesaṃ sakkārādīni karonti  
 upaṭṭhānaṃ gacchanti  tesaṃ te evante abhikkamitabbantiādikaṃ ovādaṃ denti  
 paveṇikathaṃ kathenti  sārabhūtaṃ dhammapariyāyaṃ sikkhāpenti  terasahi dhutaṅgehi dasahi 
 kathāvatthūhi anusāsanti  te tesaṃ ovāde ṭhatvā sīlādīhi guṇehi vaḍḍhamānā 
  Footnote    cha Ma  upaseno    cha Ma  therakārakehi    cha Ma  pabbajitānaṃ 
    cha Ma  ayaṃ pāṭho na dissati    Ma  vippasannā 
  
  
 page     
 Sāmaññatthaṃ anupāpuṇanti  Evamettha hānivuḍḍhiyo daṭṭhabbā  
      Punabbhavo sīlamassāti ponobbhavikā    punabbhavadāyikāti attho  tassā 
 ponobbhavikāya  Na vasaṃ gacchissantīti ettha ye catunnaṃ paccayānaṃ kāraṇā 
 upaṭṭhākānaṃ padānupadikā hutvā gāmato gāmaṃ vicaranti  te tassā vasaṃ gacchanti 
 nāma  Itare na gacchanti  Tattha hānivuḍḍhiyo pākaṭāyeva  
      Āraññakesūti pañcadhanusatikapacchimesu  Sāpekkhāti sālayā  Gāmantasenāsanesu 
 hi jhānaṃ appetvāpi tato vuṭṭhitamattova itthīpurisadārakadārikādisaddaṃ suṇāti  
 tenassa   adhigatavisesopi parihāyatiyeva    Araññasenāsane niddāyitvāpi pabuddha 
 matto sīhabyagghamorādīnaṃ saddaṃ suṇāti  yena araññe pītiṃ paṭilabhitvā tameva 
 sammasanto aggaphale patiṭṭhāti  Iti bhagavā gāmantasenāsane jhānaṃ appetvā 
 nisinnabhikkhuto araññe niddāyamānameva pasaṃsati  Tasmā tameva atthavasaṃ paṭicca 
 āraññakesu senāsanesu sāpekkhā bhavissantīti āha  
      Paccattaññeva satiṃ upaṭṭhāpessantīti attanāva attano abbhantare satiṃ 
 upaṭṭhapessanti  Pesalāti piyasīlā  Idhāpi sabrahmacārīnaṃ āgamanaṃ anicchantā 
 nevāsikā assaddhā honti appasannā  vihāraṃ sampattabhikkhūnaṃ paccuggamanapattacīvara 
 paṭiggahaṇaāsanapaññāpanatālavaṇṭaggahaṇādīni na karonti  Atha tesaṃ avaṇṇo 
 uggacchati asukavihāravāsino bhikkhū assaddhā appasannā vihāraṃ paviṭṭhānaṃ 
 vattapaṭivattaṃpi na karontīti  Taṃ sutvā pabbajitā vihāradvārena gacchantāpi 
 vihāraṃ na pavisanti  Evaṃ anāgatānaṃ anāgamanameva hoti  Āgatānaṃ pana phāsuvihāre 
 asati yepi ajānitvā āgatā  te vasissāmāti tāva cintetvā āgatamhā  
 imesaṃ pana nevāsikānaṃ imināva nīhārena ko vasissatīti nikkhamitvā gacchanti  
  Footnote    Sī  ponobhavikā    cha Ma  yenassa    cha Ma  hāyatiyeva 
  
  
 page     
 Evaṃ so vihāro aññesaṃ bhikkhūnaṃ anāvāsova hoti  Tato nevāsikā sīlavantānaṃ 
 dassanaṃ alabhantā kaṅkhāvinodakaṃ vā ācārasikkhāpakaṃ vā madhuradhammassavanaṃ vā 
 na labhanti  Tesaṃ neva aggahitadhammaggahaṇaṃ  na gahitasajjhāyakaraṇaṃ hoti  Iti nesaṃ 
 hāniyeva hoti  na vuḍḍhi  
      Ye pana sabrahmacārīnaṃ āgamanaṃ icchanti  te saddhā honti pasannā  
 āgatānaṃ sabrahmacārīnaṃ  paccuggamanādīni katvā senāsanaṃ paññāpetvā denti  
 te gahetvā bhikkhācāraṃ pavisanti  kaṅkhaṃ vinodenti  madhuradhammassavanaṃ labhanti  Atha 
 nesaṃ kittisaddo uggacchati asukavihāre bhikkhū evaṃ saddhā pasannā vattasampannā 
 saṅgāhakāti  Taṃ sutvā bhikkhū dūratopi āgacchanti  Tesaṃ nevāsikā vattaṃ karonti  
 samīpaṃ gantvā vuḍḍhataraṃ āgantukaṃ vanditvā nisīdanti  navakatarassa santike āsanaṃ 
 gahetvā nisīditvā imasmiṃ vihāre vasissatha  gamissathāti pucchanti  
 gamissāmāti vutte sappāyaṃ senāsanaṃ  sulabhā bhikkhātiādīni vatvā gantuṃ na 
 denti  Vinayadharo ce hoti  tassa santike vinayaṃ sajjhāyanti  Suttantādidharo ce 
 hoti  tassa santike taṃ taṃ dhammaṃ sajjhāyanti  Te āgantukattherānaṃ ovāde ṭhatvā saha 
 paṭisambhidāhi arahattaṃ pāpuṇanti  Āgantukā ekaṃ dve divasāni vasissāmāti 
 āgatamhā  imesaṃ pana sukhasaṃvāsatthāya   dasa dvādasa vassāni vasimhāti vattāro 
 honti  Evamettha hānivuḍḍhiyo veditabbā  
                           Dutiyasattakasuttavaṇṇanā 
           Catutthe na kammārāmāti ye divasaṃ cīvarakammakāyabandhana 
 parissāvanadhammakaraṇasammajjanīpādakaṭhalikādīneva karonti  te saddhāyesa paṭikkhePo  Yo 
 pana tesaṃ karaṇavelāya evaṃ etāni karoti  uddesavelāya uddesaṃ gaṇhāti  
  Footnote    cha Ma  sukhasaṃvāsatāya 
  
  
 page     
 Sajjhāyavelāya sajjhāyati  cetiyaṅgaṇavattavelāya cetiyaṅgaṇavattaṃ karoti  manasikāra 
 velāya manasikāraṃ karoti  na so kammārāmo nāma  
      Yo itthīvaṇṇapurisavaṇṇādivasena allāpasallāpaṃ karontoyeva rattindivaṃ 
 vītināmeti  evarūpe bhasse pariyantakārī na hoti  ayaṃ bhassārāmo nāma  Yo 
 pana rattindivaṃ dhammaṃ katheti  pañhaṃ vissajjeti  ayaṃ appabhassova bhasse 
 pariyantakārīyeva  Kasmā  sannipatitānaṃ vo bhikkhave dvayaṃ karaṇīyaṃ dhammī vā kathā 
 ariyo vā tuṇhībhāvoti   vuttattā  
      Yo ṭhitopi gacchantopi nisinnopi thīnamiddhābhibhūto niddāyatiyeva  ayaṃ 
 niddārāmo nāma  Yassa pana karajakāyagelaññena cittaṃ bhavaṅgaṃ otarati  nāyaṃ 
 niddārāmo  Tenevāha abhijānāmahaṃ aggivessana gimhānaṃ pacchime māse 
 pacchābhattaṃ piṇḍapātapaṭikkanto catugguṇaṃ saṅghāṭiṃ paññāpetvā dakkhiṇena 
 passena sato sampajāno niddaṃ okkamitāti    
      Yo ekassa dutiyo  dvinnaṃ tatiyo  tiṇṇaṃ catutthoti evaṃ saṃsaṭṭhova 
 viharati  ekako assādaṃ na labhati  ayaṃ saṅgaṇikārāmo  Yo pana catūsu iriyāpathesu 
 ekakova assādaṃ labhati  nāyaṃ saṅgaṇikārāmo  
       Asantasambhāvanicchāya samannāgatā dussīlā pāpicchā nāma  Yesaṃ pāpakā 
 mittā catūsu iriyāpathesu saha ayanato pāpasahāyā  ye ca tanninnatappoṇatap 
 pabbhāratāya pāpesu sampavaṅkā  te pāpamittā pāpasahāyā pāpasampavaṅkā nāma  
      Oramattakenāti avaramattakena appamattakena  Antarāti arahattaṃ appatvāva 
 etthantare  Vosānanti pariniṭṭhitabhāvaṃ alamettāvatāti osakkanaṃ  Idaṃ vuttaṃ 
  Footnote    Ma mū           pāsarāsisutta    Ma mū           mahāsaccakasutta 
  
  
 page     
 Hoti  yāva sīlapārisuddhijjhānavipassanā sotāpannabhāvādīnaṃ aññataramattakena 
 vosānaṃ nāpajjissanti  tāva vuḍḍhiyeva bhikkhūnaṃ pāṭikaṅkhā  no parihānīti  
                             Saññāsuttavaṇṇanā 
           Sattame aniccasaññādayo aniccānupassanādīhi sahagatā saññā  
                           Paṭhamaparihānisuttavaṇṇanā 
           Aṭṭhame uppannānaṃ saṃghakiccānaṃ nittharaṇena bhāraṃ vahantīti bhāravāhino  
 Te tena paññāyissantīti te therā   tena attano therabhāvānurūpena kiccena 
 paññāyissanti  Vo yogaṃ āpajjatīti payogaṃ āpajjati  sayaṃ tāni kiccāni 
 kātuṃ ārabhatīti  
                           Dutiyaparihānisuttavaṇṇanā 
           Navame bhikkhudassanaṃ hāpetīti bhikkhusaṃghassa dassanatthāya gamanaṃ 
 hāpeti  Adhisīleti pañcasīladasasīlasaṅkhāte uttamasīle  Ito bahiddhāti imamhā 
 sāsanā bahiddhā  Dakkhiṇeyyaṃ gavesatīti deyyadhammapaṭiggāhake pariyesati  Tattha 
 ca pubbakāraṃ karotīti tesaṃ bāhirānaṃ titthiyānaṃ datvā pacchā bhikkhūnaṃ deti  
 Sesaṃ sabbattha uttānamevāti  
                           Vajjivaggo tatiyo  
                           
  Footnote    cha Ma  tesu yogaṃ āpajjatīti 
  
  
 page     
                               Devatāvagga 
                            Paṭhamamittasuttavaṇṇanā 
           Catutthassa pañcame duddadanti duppariccajaṃ mahārahabhaṇḍakaṃ  Dukkaraṃ 
 karotīti kātuṃ asukaraṃ kammaṃ karoti  Dukkhamaṃ khamatīti sahāyassatthāya duradhivāsaṃ   
 adhivāseti  Guyhamassa   āvikarotīti attano guyhaṃ tassa āvikaroti  Guyhamassa 
 parigūhatīti tassa guyhaṃ aññesaṃ nācikkhati  Khīṇena nātimaññatīti tassa bhoge 
 khīṇe tena khayena taṃ nātimaññati  tasmiṃ omānaṃ attani ca atimānaṃ na karoti  
                            Dutiyamittasuttavaṇṇanā 
           Chaṭṭhe vattāti vacanakusalo  Vacanakkhamoti vacanaṃ khamati  dinnaṃ ovādaṃ 
 karoti  Gambhīranti guyhaṃ rahassaṃ jhānanissitaṃ vipassanāmaggaphalanibbānanissitaṃ  
                           Saññāsuttavaṇṇanā   
           Sattame idamme cetaso līnattanti uppanne cetaso līnatte idaṃ me 
 cetaso līnattanti yathāsabhāvato jānāti  Ajjhattaṃ saṅkhittaṃ nāma thīnamiddhānugataṃ  
 Bahiddhā vikkhittaṃ nāma pañcasu kāmaguṇesu vikkhittaṃ  Vedanātiādīni papañcamūlavasena 
 gahitāni  Vedanā hi taṇhāya mūlaṃ sukhavasena taṇhuppattito  saññā diṭṭhiyā 
 mūlaṃ avibhūtārammaṇe  diṭṭhiuppattito  vitakko mānassa mūlaṃ vitakkavasena asmīti 
 mānuppattito  Appāyāsappāyesūti upakārānupakāresu  Nimittanti kāraṇaṃ  Sesaṃ 
 sabbattha uttānamevāti  
                         Devatāvaggo catuttho  
  Footnote    Ma  durabhisambhavaṃ    Ma  guyhassa    cha Ma  paṭhamapaṭisambhidāsuttavaṇṇanā 
  
  
 page     
                              Mahāyaññavagga 
                        Sattaviññāṇaṭṭhitisuttādivaṇṇanā 
             Pañcamassa paṭhame viññāṇaṭṭhitiyoti paṭisandhiviññāṇassa ṭhānāni  
 Seyyathāpīti nidassanatthe nipāto  yathā manussāti attho  Aparimāṇesu hi cakkavāḷesu 
 aparimāṇānaṃ manussānaṃ vaṇṇasaṇṭhānādivasena dvepi ekasadisā nāma   natthi  
 Yepi hi katthaci yamakabhātaro vaṇṇena vā saṇṭhānena vā sadisā honti  
 tesaṃpi ālokitavilokitakathitahasitagamanaṭṭhānādīhi viseso hotiyeva  Tasmā nānattakāyāti 
 vuttā  Paṭisandhisaññā pana nesaṃ tihetukāpi duhetukāpi ahetukāpihoti  Tasmā 
 nānattasaññinoti vuttā  Ekacce ca devāti cha kāmāvacaradevā  Tesu hi kesañci 
 kāyo nīlo hoti  kesañci pītakādivaṇṇo  Saññā pana tesaṃ duhetukāpi tihetukāpi 
 hoti  ahetukā natthi  Ekacce ca vinipātikāti catuapāyavinimuttā uttaramātā 
 yakkhinī  piyaṅkaramātā  phussamittā  dhammaguttāti evamādikā aññe ca vemānikā 
 petā  Etesañhi pītaodātakāḷamaṅkuracchavisāmavaṇṇādivasena ceva kisathūlarassadīgha 
 vasena ca kāyo nānā hoti  manussānaṃ viya duhetukatihetukaahetukavasena saññāpi  
 Te pana devā viya na mahesakkhā  kapaṇamanussā viya appesakkhā dullabhaghāsacchādanā 
 dukkhapīḷitā viharanti  ekacce kāḷapakkhe dukkhitā juṇhapakkhe sukhitā honti  
 Tasmā sukhasamussayato vinipatitattā vinipātikāti vuttā  Ye panettha tihetukā  
 tesaṃ dhammābhisamayopi hoti piyaṅkaramātādīnaṃ viya  
      Brahmakāyikāti brahmapārisajjabrahmapurohitamahābrahmāno  Paṭhamābhinibbattāti 
 te sabbepi paṭhamajjhānena abhinibbattā  Brahmapārisajjā   pana parittena 
 abhinibbattā  tesaṃ kappassa tatiyo bhāgo āyuppamāṇaṃ  Brahmapurohitā majjhimena  
 tesaṃ 
  Footnote    cha Ma  ayaṃ saddo na dissati                    su vi             
  
  
 page     
 Upaḍḍhakappo āyuppamāṇaṃ  kāyo ca tesaṃ vipphārikataro hoti  Mahābrahmāno 
 paṇītena  tesaṃ kappo āyuppamāṇaṃ  kāyo ca pana tesaṃ ativipphārikova hoti  
 Iti te kāyassa nānattā paṭhamajjhānavasena saññāya ekattā nānattakāyā 
 ekattasaññinoti veditabbā  
      Yathā ca te  evaṃ catūsu apāyesu sattā  Nirayesu hi kesañci gāvutaṃ  kesañci 
 aḍḍhayojanaṃ  kesañci yojanaṃ attabhāvo hoti  devadattassa pana yojanasatiko jāto  
 Tiracchānesupi keci khuddakā  keci mahantā  Pittivisayesupi keci saṭṭhihatthā  
 keci asītihatthā honti  keci suvaṇṇā  keci dubbaṇṇā  Tathā kālakañcikā 
 asuRā  Apicettha dīghapiṭṭhikaasurā   nāma saṭṭhiyojanikā honti  Saññā pana sabbesaṃpi 
 akusalavipākā ahetukāva hoti  Iti āpāyikāpi nānattakāyā ekattasaññinotveva 
 saṅkhyaṃ gacchanti  
      Ābhassarāti daṇḍaukkāya acci viya etesaṃ sarīrato ābhā chijjitvā chijjitvā 
 patantī viya sarati nissaratīti   ābhassaRā  Tesu pañcakanaye dutiyatatiyajjhānadvayaṃ 
 parittaṃ bhāvetvā uppannā parittābhā nāma honti  tesaṃ dve kappā āyuppamāṇaṃ  
 Majjhimaṃ bhāvetvā uppannā appamāṇābhā nāma honti  tesaṃ cattāro 
 kappā āyuppamāṇaṃ  Paṇītaṃ bhāvetvā uppannā ābhassarā nāma honti  tesaṃ 
 aṭṭha kappā āyuppamāṇaṃ  Idha pana ukkaṭṭhaparicchedavasena sabbeva te gahitā  
 Sabbesañhi tesaṃ kāyo ekavipphārova hoti  saññā pana avitakkavicāramattā 
 vā avitakkaavicārā vāti nānā  
      Subhakiṇhāti subhena vokiṇṇā vikiṇṇā  subhena sarīrappabhāvaṇṇena 
 ekagghanāti attho  Etesañhi na ābhassarānaṃ viya chijjitvā chijjitvā pabhā gacchati  
  Footnote    cha Ma      petā    cha Ma  vissaratīti 
  
  
 page     
 Pañcakanaye pana parittamajjhimapaṇītassa catutthajjhānassa vasena soḷasadvattiṃsa 
 catusaṭṭhikappāyukā parittappamāṇasubhakiṇhā nāma hutvā nibbattanti  Iti sabbepi 
 te ekattakāyā ceva catutthajjhānasaññāya ekattasaññino cāti veditabbā  
 Vehapphalāpi catutthaviññāṇaṭṭhitimeva bhajanti  Asaññīsattā viññāṇābhāvā ettha 
 saṅgahaṃ na gacchanti  sattāvāsesu gacchanti  
      Suddhāvāsā vivaṭṭapakkhe ṭhitā na sabbakālikā  kappasatasahassaṃpi asaṅkhyeyyaṃpi 
 buddhasuññe loke na uppajjanti  Soḷasakappasahassabbhantare buddhesu uppannesuyeva 
 uppajjanti  Dhammacakkappavattissa bhagavato khandhāvārasadisā   honti  Tasmā neva 
 viññāṇaṭṭhitiṃ na sattāvāsaṃ bhajanti  Mahāsivatthero pana na kho pana 
 so sāriputta āvāso   sulabharūpo  so mayā anāvuṭṭhapubbo iminā dīghena 
 addhunā aññatra suddhāvāsehi devehīti   iminā suttena suddhāvāsāpi catuttha 
 viññāṇaṭṭhitiñca catutthasattāvāsañca bhajantīti vadati  taṃ appaṭibāhiyattā suttassa 
 anuññātaṃ  
      Nevasaññānāsaññāyatanaṃ yatheva saññāya  evaṃ viññāṇassāpi sukhumattā 
 neva viññāṇaṃ nāviññāṇaṃ  Tasmā viññāṇaṭṭhitīsu na vuttaṃ  Dutiye samādhi 
 parikkhārāti maggasamādhissa sambhāRā  
                            Paṭhamaaggisuttavaṇṇanā 
           Tatiye sabbepi rāgādayo anudahanaṭṭhena aggī  Āhuneyyaggītiādīsu 
 panettha āhunaṃ vuccati sakkāro  āhunaṃ arahantīti āhuneyyā  Mātāpitaro hi 
 puttānaṃ bahūpakāratāya āhunaṃ arahanti  tesu vippaṭipajjamānā puttā nirayādīsu 
 nibbattanti  Tasmā kiñcāpi mātāpitaro na anudahanti  anudahanassa pana paccayā 
  Footnote    cha Ma  khandhāvāraṭṭhānasadisā    Sī  ka  sattāvāso 
    Ma mū           mahāsīhanādasutta 
  
  
 page     
 Honti  Iti anudahanaṭṭheneva āhuneyyaggīti vuccanti  Gahapatīti pana gehasāmiko 
 vuccati  so hi   mātugāmassa sayanavatthālaṅkārādianuppadānena bahūpakāro  Taṃ 
 aticaranto mātugāmo nirayādīsu nibbattati  Tasmā sopi purimanayeneva anudahanaṭṭhena 
 gahapataggīti vutto  Dakkhiṇeyyaggīti ettha pana dakkhiṇāti cattāro paccayā  
 bhikkhusaṃgho dakkhiṇeyyo hoti  So hi gihīnaṃ tīsu saraṇesu pañcasu sīlesu dasasu 
 sīlesu mātāpitupaṭṭhāne dhammikasamaṇabrāhmaṇupaṭṭhāneti evamādīsu kalyāṇadhammesu 
 niyojanena bahūpakāro  Tasmiṃ micchāpaṭipannā gihī bhikkhusaṃghaṃ akkositvā 
 paribhāsitvā nirayādīsu nibbattanti  Tasmā sopi purimanayeneva anudahanaṭṭhena 
 dakkhiṇeyyaggīti vutto  Kaṭṭhato nibbatto pākatikova aggi kaṭṭhaggi nāma  
                            Dutiyaaggisuttavaṇṇanā 
           Catutthe uggatasarīrassāti so kira brāhmaṇamahāsālo atta 
 bhāvenapi bhogehipi uggato sārappatto ahosi  tasmā uggatasarīrotveva 
 paññāyittha  Upakkhaṭoti   paccupaṭṭhito  Thūṇūpanītānīti yūpasaṅkhātaṃ thūṇaṃ 
 upanītāni  Yaññatthāyāti vadhitvā yajanatthāya  Upasaṅkamīti so kira sabbantaṃ 
 yaññasambhāraṃ sajjetvā cintesi samaṇo kira gotamo mahāpañño  kiṃ nu kho 
 me yaññassa vaṇṇaṃ kathessati udāhu avaṇṇaṃ  pucchitvā jānissāmīti iminā 
 kāraṇena yena bhagavā tenupasaṅkami  Aggissa ādānanti   yaññassa yajanatthāya 
 navassa maṅgalaggino ādiyanaṃ  Sabbena sabbanti sabbena sutena sabbaṃ sutaṃ 
 sameti saṃsandati  ekasadisaṃ hotīti dasseti  Satthānīti vihiṃsanaṭṭhena satthāni 
 viyāti satthāni  Sayaṃ paṭhamaṃ samārabhatīti   attanāva paṭhamataraṃ ārabhati  Haññantūti 
 hanantu    
  Footnote    cha Ma  ayaṃ saddo na dissati    Sī  upakaṭṭhoti    ka  ādhānanti 
    cha Ma  samārambhatīti    cha Ma  hantunti hanituṃ 
  
  
 page     
      Parihātabbāti   pariharitabbā  Ito hayanti ito   hi mātāpitito ayaṃ  
 Āhutoti āgato  Sambhūtoti uppanno  Ayaṃ vuccati brāhmaṇa gahapataggīti ayaṃ 
 puttadārādigaṇo yasmā gahapati viya gehasāmiko viya hutvā aggati vicarati  tasmā 
 gahapataggīti vuccati  Attānanti cittaṃ  Damentīti indriyadamanena damenti  
 Samentīti rāgādisamanena samenti  Tesaññeva parinibbāpanena parinibbāpenti  
 Nikkhipitabboti yathā na vinassati  evaṃ ṭhapetabbo  Upavāyatanti upavāyatu  Evañca 
 pana vatvā brāhmaṇo sabbesaṃpi tesaṃ pāṇānaṃ jīvitaṃ datvā yaññasālaṃ  viddhaṃsetvā 
 satthusāsane opānabhūto ahosīti  
                           Saññāsuttadvayavaṇṇanā 
             Pañcame amatogadhāti nibbānapatiṭṭhā  Amatapariyosānāti nibbānāvasānā  
 Chaṭṭhe methunadhammasamāpattiyāti methunadhammena samaṅgībhāvato  Nhārudaddulanti 
 nhārukhaṇḍaṃ nhāruvilekhanaṃ vā  Anusandatīti pavattati  Natthi me pubbāparaṃ visesoti 
 natthi mayhaṃ pubbena abhāvitakālena saddhiṃ aparaṃ bhāvitakāle viseso  Lokacittesūti 
 tidhātukalokasannivāsasaṅkhātesu lokacittesu  Āsalyeti ālasikabhāve  Vissaṭṭhiyeti 
 vissaṭṭhabhāve    Ananuyogeti yogassa ananuyuñjane  Ahaṃkāramamaṃkāramānāpagatanti 
 ahaṃkāradiṭṭhito ca mamaṃkārataṇhāto ca navavidhamānato ca apagataṃ  Vidhāsamatikkantanti tisso 
 vidhā atikkantaṃ  Santanti tappaccanīkakilesehi santaṃ  Suvimuttanti pañcahi 
 vimuttīhi suṭṭhu vimuttaṃ  
                             Methunasuttavaṇṇanā 
           Sattame upasaṅkamīti bhuttapātarāso dāsakammakaraparivuto upasaṅkami  
 Bhavaṃpi noti bhavaṃpi nu  Brahmacārī paṭijānātīti ahaṃ brahmacārīti evaṃ 
  Footnote    cha Ma  pahātabbāti    cha Ma  atohayanti ato    cha Ma  ālasyeti ālasiyabhāve 
  
  
 page     
 Brahmacariyavāsaṃ paṭijānātīti pucchati  Evaṃ kirassa ahosi brāhmaṇasamaye vedaṃ 
 uggaṇhantā   aṭṭhacattāḷīsa vassāni brahmacariyaṃ caranti  Samaṇo pana gotamo 
 agāraṃ ajjhāvasanto tīsu pāsādesu tividhanāṭakaratiyā abhirami  idāni kiṃ 
 nu kho vakkhatīti imamatthaṃ sandhāyevaṃ pucchati  Tato ca bhagavā mantena kaṇhasappaṃ 
 gaṇhanto viya amittaṃ gīvāyaṃ pādena akkamamāno viya attano saṅkilesakāle 
 chabbassāni padhānacariyāya rajjasukhaṃ vā pāsādesu nāṭakasampattiṃ vā ārabbha 
 vitakkamattassāpi anuppannabhāvaṃ sandhāya sīhanādaṃ nadanto yañhi taṃ 
 brāhmaṇātiādimāha  Tattha dvayadvayasamāpattinti dvīhi dvīhi samāpajjitabbabhāvaṃ  
 Dukkhasmāti sakalavaṭṭadukkhato  Sañjagghatīti hasitakathaṃ katheti  Saṅkīḷatīti keḷiṃ 
 karoti  Saṅkeḷāyatīti mahāhasitaṃ hasati  Cakkhunā cakkhunti attano cakkhunā tassā 
 cakkhuṃ paṭivijjhitvā upanijjhāyati  Tirokuḍḍaṃ vā tiropākāraṃ vāti parakuḍḍe 
 vā parapākāre vā  Devoti eko devarājā  Devaññataroti aññataro devaputto  
 Anuttaraṃ sammāsambodhinti arahattañceva sabbaññutañāṇañca  
                             Saṃyogasuttavaṇṇanā 
            Aṭṭhame saññogavisaññoganti saññogavisaññogasādhakaṃ  Dhammapariyāyanti 
 dhammakāraṇaṃ  Ajjhattaṃ itthindriyanti niyakajjhattaṃ itthībhāvaṃ  Itthīkuttanti 
 itthīkiriyaṃ  Itthākappanti nivāsanapārupanādiṃ itthiyākappaṃ  Itthīvidhanti 
 itthiyā mānavidhaṃ itthicchandanti itthiyā ajjhāsayacchandaṃ  Itthissaranti 
 itthīsaddaṃ  Itthālaṅkāranti itthiyā pasādhanabhaṇḍaṃ  Purisindriyādīsupi eseva 
 nayo  Bahiddhā saññoganti purisena saddhiṃ samāgamaṃ  Ativattatīti anabhiratāti evaṃ 
 vuttāya balavavipassanāya ariyamaggaṃ patvā ativattati  Imasmiṃ sutte vaṭṭavivaṭṭaṃ 
 kathitaṃ  
  Footnote    Ma  uggaṇhanti 
  
  
 page     
                           Dānamahapphalasuttavaṇṇanā 
           Navame sāpekkhoti sataṇho  Paṭibaddhacittoti vipāke baddhacitto  
 Sannidhipekkhoti nidhānapekkho hutvā  Peccāti paralokaṃ gantvā  Taṃ kammaṃ 
 khepetvāti taṃ kammavipākaṃ khepetvā  Iddhinti vipākiddhiṃ  Yasanti parivārasampadaṃ  
 Adhipateyyanti   jeṭṭhabhāvakāraṇaṃ  Āgantā itthattanti itthabhāvaṃ ime 
 pañcakkhandhe puna āgantā  na tatrūpapattiko na uparūpapattiko  heṭṭhāgāmīyeva hotīti 
 attho  Sāhu dānanti dānannāmetaṃ sādhu bhaddakaṃ sundaraṃ  Tāni mahāyaññānīti tāni 
 sappinavanītadadhimadhuphāṇitādīhi niṭṭhānagatāni   mahādānāni  Cittālaṅkāraṃ 
 cittaparikkhāranti samathavipassanācittassa alaṅkārabhūtañceva parivārabhūtañca  
 Brahmakāyikānaṃ devānaṃ sahabyatanti na sakkā tattha dānena uppajjituṃ  Yasmā pana taṃ 
 samathavipassanācittassa alaṅkārabhūtaṃ  tasmā tena dānālaṅkatena cittena jhānañceva 
 ariyamaggañca nibbattetvā jhānena tattha uppajjati  Anāgāmī hotīti jhānānāgāmī 
 nāma hoti  Anāgantā itthattanti puna itthabhāvaṃ na āgantā  uparūpapattiko 
 vā tatrūpapattiko vā hutvā tattheva parinibbāyati  Iti imesu dānesu paṭhamaṃ 
 taṇhuttariyadānaṃ  dutiyaṃ cittīkāradānaṃ  tatiyaṃ hirottappadānaṃ  catutthaṃ 
 niravasesadānaṃ  pañcamaṃ dakkhiṇeyyadānaṃ  chaṭṭhaṃ somanassūpavicāradānaṃ  sattamaṃ 
 alaṅkāraparivāradānaṃ nāmāti  
                            Nandamātāsuttavaṇṇanā 
           Dasamaṃ atthuppattivasena desitaṃ  Satthā kira vuṭṭhavasso pavāretvā dve 
 aggasāvake ohāya dakkhiṇāgiricārikaṃ gamissāmīti nikkhami  rājā pasenadikosalo  
 anāthapiṇḍiko gahapati  visākhā mahāupāsikā  aññe ca bahujanā dasabalaṃ 
  Footnote    cha Ma  ādhipaccanti    Ma  niṭṭhānaṃ katāni 
  
  
 page     
 Nivattetuṃ nāsakkhiṃsu  Anāthapiṇḍiko gahapati satthāraṃ nivattetuṃ nāsakkhinti raho 
 cintayamāno nisīdi  Atha naṃ puṇṇā nāma dāsī disvā kinnu kho te sāmi 
 na pubbe viya indriyāni vippasannānīti pucchi  Āma puṇṇe  satthā cārikaṃ 
 pakkanto  tamahaṃ nivattetuṃ nāsakkhiṃ  Na kho pana sakkā jānituṃ puna sīghaṃ 
 āgaccheyya vā na vā  tenāhaṃ cintayamāno nisinnoti  Sacāhaṃ dasabalaṃ nivatteyyaṃ  
 kiṃ me kareyyāsīti  Bhujissaṃ taṃ karissāmīti  Sā gantvā satthāraṃ vanditvā 
 nivattatha bhanteti āha  Mama nivattanapaccayā tvaṃ kiṃ karissasīti  Tumhe bhante 
 mama parādhīnabhāvaṃ jānātha  aññaṃ kiñci kātuṃ na sakkomi  saraṇesu pana patiṭṭhāya 
 pañcasīlāni rakkhissāmīti  Sādhu sādhu puṇṇeti satthā dhamme gāravena eka 
 padasmiññeva nivatti  Vuttañhetaṃ dhammagaru bhikkhave tathāgato dhammagāravoti    
      Satthā nivattitvā jetavanamahāvihāraṃ pāvisi  Mahājano puṇṇāya sādhukāra 
 sahassāni adāsi  Satthā tasmiṃ samāgame dhammaṃ desesi  caturāsītipāṇasahassāni 
 amatapānaṃ piviṃsu  Puṇṇāpi seṭṭhinā anuññātā bhikkhunīupassayaṃ gantvā pabbaji  
 Sammāsambuddho sāriputtamoggallāne āmantetvā ahaṃ yandisaṃ cārikāya 
 nikkhanto  tattha na gacchāmi  Tumhe tumhākaṃ parisāya saddhiṃ taṃ disaṃ cārikaṃ 
 gacchathāti vatvā uyyojesi  Imissā atthuppattiyā ekaṃ samayaṃ āyasmā 
 sāriputtotiādi vuttaṃ  
      Tattha veḷukaṇṭakīti veḷukaṇṭakanagaravāsinī  Tassa kira nagarassa pākāraguttatthāya 
 pākārapariyantena veḷū ropitā  tenassa veḷukaṇṭakanteva nāmaṃ jātaṃ  
 Pārāyananti nibbānasaṅkhātaṃ pāraṃ ayanato pārāyananti laddhavohāraṃ dhammaṃ  
 Sarena bhāsatīti sattabhūmikassa pāsādassa uparimatale susaṃvihitārakkhaṭṭhāne nisinnā 
 samāpattibalena rattibhāgaṃ vītināmetvā samāpattito vuṭṭhāya imaṃ tāva rattāvasesaṃ 
 katarāya ratiyā vītināmessāmīti cintetvā dhammaratiyāti katasanniṭṭhānā nisinnā 
  Footnote    aṅ pañcaka           syā  
  
  
 page     
 Tīṇi phalāni pattā ariyasāvikā aḍḍhateyyagāthāsataparimāṇaṃ pārāyanasuttaṃ madhurena 
 sarabhaññena bhāsati  Assosi khoti ākāsaṭṭhakavimānāni pariharitvā tassa 
 pāsādassa uparibhāgagatena maggena naravāhanayānaṃ   āruyha gacchamāno assosi  
 Kathāpariyosānaṃ āgamayamāno aṭṭhāsīti kiṃ saddo esa bhaṇeti pucchitvā 
 nandamātāya upāsikāya sarabhaññasaddoti vutte otaritvā idamavocāti 
 idaṃ desanāpariyosānaṃ olokento avidūraṭṭhāne ākāse aṭṭhāsi  
      Sādhu bhagini sādhu bhaginīti sugahitā te bhagini dhammadesanā sukathitā  
 pāsāṇakacetiye nisīditvā soḷasannaṃ pārāyanikabrāhmaṇānaṃ sammāsambuddhena 
 kathitadivase ca ajja ca na kiñci antaraṃ passāmi  majjhe chinnasuvaṇṇaṃ viya 
 te satthu kathitena saddhiṃ sadisameva kathitanti vatvā sādhukāraṃ dadanto evamāha  
 Ko paneso bhadramukhoti imasmiṃ susaṃvihatārakkhaṭṭhāne evaṃ mahantena saddena 
 konāmesa bhadramukha laddhamukha  kiṃ nāgo supaṇṇo devo māro brahmāti suvaṇṇa 
 paṭṭavaṇṇaṃ   vātapānaṃ vivaritvā vigatasāradā   tīṇi phalāni pattā ariyasāvikā 
 vessavaṇena saddhiṃ kathayamānā evamāha  Ahante bhagini bhātāti sayaṃ sotāpannattā 
 anāgāmiariyasāvikaṃ jeṭṭhikaṃ maññamāno bhaginīti vatvā puna taṃ paṭhamavaye ṭhitattā 
 attano kaniṭṭhaṃ  attānaṃ pana navutivassasatasahassāyukattā mahallakataraṃ maññamāno 
 bhātāti āha  Sādhu bhadramukhāti bhadramukha sādhu sundaraṃ  svāgamanante āgamanaṃ  
 āgantuṃ yuttaṭṭhāneva   āgatoti attho  Idaṃ te hotu ātitheyyanti idameva 
 dhammabhaṇanaṃ tava atithipaṇṇākāro hotu  na hi te aññaṃ ito uttaritaraṃ dātabbaṃ 
 passāmīti adhippāyo  Evañca me   bhavissati ātitheyyanti evaṃ attano 
 pattidānaṃ yācitvā ayante dhammakathikasakkāroti aḍḍhaterasāni koṭṭhasatāni 
 rattasālīnaṃ pūretvā yāvāyaṃ upāsikā carati    tāva mā khayaṃ gamiṃsūti adhiṭṭhahitvā 
  Footnote    ka  nārivāhanayānaṃ    Sī  suvaṇṇavaṇṇaṃ  Ma  suvaṇṇapakkavaṇṇaṃ    cha Ma  vigatasārajjā 
    cha Ma  yuttaṭṭhānamevasi    Sī  evaṃ me  cha Ma  evañceva me    cha Ma  dharati 
  
  
 page     
 Pakkāmi  yāva upāsikā aṭṭhāsi  tāva koṭṭhānaṃ heṭṭhimatalaṃ nāma daṭṭhuṃ nāsakkhiṃsu  
 Tato paṭṭhāya nandamātāya koṭṭhāgāraṃ viyāti vohāro udapādi  
      Akatapātarāsoti abhuttapātarāso  Puññanti pubbacetanā ca muñcanacetanā 
 ca  Puññamahitanti   aparacetanā  Sukhāya hotūti sukhatthāya hitatthāya hotu  Evaṃ 
 attano dāne vessavaṇassa pattiṃ adāsi  
      Pakaraṇeti kāraṇe  Okkassa pasayhāti ākaḍḍhitvā abhibhavitvā  
 Yakkhayoninti bhummadevatābhāvaṃ  Teneva purimena attabhāvena uddassesīti 
 purimasarīrasadisameva sarīraṃ māpetvā alaṅkatapaṭiyatto sirigabbhe sayanatale attānaṃ 
 dasseti  Upāsikā paṭidesitāti upāsikā ahanti evaṃ upāsikabhāvaṃ desesiṃ  
 Yāvadevāti yāvaeva    Sesaṃ sabbattha uttānamavāti  
                         Mahāyaññavaggo pañcamo  
                          Paṇṇāsako niṭṭhito  
                             
                              Abyākatavagga 
                            Abyākatasuttavaṇṇanā 
           Chaṭṭhavaggassa paṭhame abyākatavatthūsūti ekaṃsādivasena akathitavatthūsu  
 Tathāgatoti satto  Diṭṭhigatametanti micchādiṭṭhimattakametaṃ  na tāya diṭṭhiyā 
 gahitasatto nāma atthi  Paṭipadanti ariyamaggaṃ  Na chambhatīti diṭṭhivasena na kampati  
 Sesapadesupi eseva nayo  Taṇhāgatanti diṭṭhitaṇhā  Saññāgatādīsupi eseva nayo  
  Footnote    cha Ma  puññamahīti    cha Ma  yāvadeti yāvadeva 
  
  
 page     
 Diṭṭhisaññāeva hettha saññāgataṃ  diṭṭhinissitamānoyeva diṭṭhimaññitameva vā 
 maññitaṃ  diṭṭhipapañcova papañcitaṃ  diṭṭhupādānameva upādānaṃ  diṭṭhiyā virūpaṃ 
 paṭisaraṇabhāvoyeva vippaṭisāro nāmāti veditabbo  Ettha ca diṭṭhiggahaṇena 
 dvāsaṭṭhidiṭṭhiyo  diṭṭhinirodhagāminīpaṭipadāgahaṇena sotāpattimaggova gahitoti  
                            Purisagatisuttavaṇṇanā 
           Dutiye purisagatiyoti purisassa ñāṇagatiyo  Anupādāparinibbānanti 
 apaccayanibbānaṃ  No cassāti atīte attabhāve nibbattakaṃ kammaṃ no ce abhavissa  
 No ca me siyāti etarahi me ayaṃ attabhāvo na siyā  Na bhavissatīti etarahi 
 me anāgatattabhāvanibbattakaṃ  kammaṃ na bhavissati  Na me bhavissatīti anāgate me 
 attabhāvo na bhavissati  Yadatthi yaṃ bhūtanti yaṃ atthi yaṃ bhūtaṃ paccuppannaṃ 
 khandhapañcakaṃ  Taṃ pajahāmīti upekkhaṃ paṭilabhatīti taṃ tattha chandarāgappahānena pajahāmīti 
 vipassanūpekkhaṃ paṭilabhati  Bhave na rajjatīti atīte khandhapañcake taṇhādiṭṭhīhi 
 na rajjati  Sambhave na rajjatīti anāgatepi tatheva na rajjati  atthuttari padaṃ 
 santanti uttariṃ santaṃ nibbānapadaṃ nāma atthi  Sammappaññāya passatīti taṃ 
 saha vipassanāya maggapaññāya sammā passati  Na sabbena sabbanti ekaccānaṃ 
 kilesānaṃ appahīnattā saccapaṭicchādakassa tamassa sabbaso aviddhaṃsitattā na 
 sabbākārena sabbaṃ  Haññamāneti saṇḍāsena gahetvā muṭṭhikāya koṭṭiyamāne  
 Antarāparinibbāyīti upapattisamanantarato paṭṭhāya āyuno vemajjhaṃ anatikkamitvā 
 etthantare kilesaparinibbānena parinibbuto hoti  Anupahacca talanti ākāsatalaṃ 
 anupahacca na atikkamitvā  bhūmiṃ appatvā ākāseyeva nibbāyeyyāti imāhi tīhi 
 upamāhi tayo antarāparinibbāyī dassitā  
      Upahaccaparinibbāyīti āyuvemajjhaṃ atikkamitvā pacchimakoṭiṃ appatvā 
 parinibbuto hoti  Upahacca talanti jalamānā gantvā ākāsatalaṃ atikkamitvā 
  Footnote    cha Ma  anatikkamitvā 
  
  
 page     
 Paṭhavītale   vā upahanitvā paṭhaviyaṃ patitamattāva nibbāyeyya  Asaṅkhārena appayogena 
 kilese khepetvā parinibbāyīti asaṅkhāraparinibbāyī  Sasaṅkhārena sampayogena 
 kilese khepetvā parinibbāyīti sasaṅkhāraparinibbāyī  Gacchanti nirārakkhaṃ araññaṃ  
 Dāyanti sārakkhaṃ abhayatthāya dinnaṃ araññaṃ  Sesamettha uttānatthameva  Imasmiṃ 
 sutte ariyapuggalāva kathitāti  
                           Tissabrahmāsuttavaṇṇanā 
           Tatiye bhikkhuniyoti mahāpajāpatiyā parivārā pañcasatā bhikkhuniyo  
 Vimuttāti pañcahi vimuttīhi vimuttā  Anupādisesāti upādānasesaṃ aṭṭhapetvā   
 pañcahi vimuttīhi anavasesāhi vimuttā  Saupādisese vā saupādisesoti saupādāna 
 sese puggale saupādānaseso ayanti  Itarasmiṃpi eseva nayo  Tissoti therassa 
 saddhivihāriko brahmā  Anulomikānīti paṭipattiyā anulomāni vivittāni antima 
 pariyantimāni  Indriyānīti saddhādīni vipassanindriyāni  Samannānayamānoti 
 samannāhāre ṭhapayamāno  Na hi pana teti idaṃ kasmā ārabhi  sattamassa 
 puggalassa dassanatthaṃ  Sattamo hi saddhānusāripuggalo na dassito  Atha bhagavā 
 balavavipassakavasena taṃ dassento evamāha  Tattha sabbanimittānanti sabbesaṃ 
 niccanimittādīnaṃ  Animittanti balavavipassanāsamādhiṃ  
                           Sīhasenāpatisuttavaṇṇanā 
           Catutthe maccharīti pañcamaccherayutto  Kadariyoti thaddhamacchariyo  paresaṃ 
 dīyamānaṃpi vāreti  Anuppadānaratoti punappunaṃ dānaṃ dadamānova ramati  Anukampantāti 
 ko ajja amhehi anuggahetabbo  kassa deyyadhammaṃ vā paṭiggaṇheyyāma  dhammaṃ 
 vā deseyyāmāti evaṃ cittena anukampamānā  
  Footnote    cha Ma  pathavītalaṃ    Sī  agahetvā 
  
  
 page     
                           Arakkheyyasuttavaṇṇanā 
           Pañcame nimittanti dhammanimittampi puggalanimittampi  Ayañhi attanā 
 desite dhamme ekapadampi durakkhātaṃ aniyyānikaṃ apassanto dhammanimittaṃ na 
 samanupassati  durakkhāto tayā dhammo na svākkhātoti uṭṭhahitvā paṭippharantaṃ 
 ekapuggalaṃpi apassanto puggalanimittaṃ na samanupassati nāma  Sesadvayepi eseva 
 nayo  Chaṭṭhasattamāni uttānāniyeva  
                           Pacalāyamānasuttavaṇṇanā 
           Aṭṭhame pacalāyamānoti taṃ gāmaṃ upanissāya ekasmiṃ vanasaṇḍe 
 samaṇadhammaṃ karonto sattāhaṃ caṅkamanaviriyena nimmathitattā kilantagatto caṅkamanakoṭiyaṃ 
 pacalayamāno nisinno hoti  Pacalāyasi noti niddāyasi nu  Anumajjitvāti 
 parimajjitvā    Ālokasaññanti middhavinodanaālokasaññaṃ  Divāsaññanti divāti 
 saññaṃ  Yathā divā tathā rattinti yathā divā ālokasaññā adhiṭṭhitā  tathā naṃ 
 rattimpi adhiṭṭhaheyyāsi  Yathā rattiṃ tathā divāti yathā ca te rattiṃ ālokasaññā 
 adhiṭṭhitā  tathā naṃ divāpi adhiṭṭhaheyyāsi  Sappabhāsanti dibbacakkhuñāṇatthāya 
 sahobhāsaṃ  Pacchāpuresaññīti purato ca pacchato ca abhiharaṇasaññāya saññāvā  
 Antogatehi indriyehīti bahi avikkhittehi anto anupaviṭṭheheva pañcahi 
 indriyehi  Middhasukhanti niddāsukhaṃ  Ettakena ṭhānena bhagavā therassa middhavinodana 
 kammaṭṭhānaṃ kathesi  Soṇḍanti mānasoṇḍaṃ  Kiccakaraṇīyānīti ettha avassaṃ 
 kattabbāni kiccāni  itarāni karaṇīyāni  Maṅkubhāvoti nittejatā domanassatā  
 Ettakena ṭhānena satthārā therassa bhikkhācāravattaṃ kathitaṃ  
      Idāni bhasse pariyantakāritāya samādapetuṃ tasmātihātiādimāha  Tattha 
 viggāhikakathanti na tvaṃ imaṃ dhammavinayaṃ jānāsītiādinayappavattaviggāhikakathā  
  Footnote    Sī  apanijitvāti parimadditvā 
  
  
 page     
 Nāhaṃ moggallānātiādi pāpamittasaṃsaggavivajjanatthaṃ vuttaṃ  Kittāvatā nu khoti 
 kittakena nu kho  Taṇhāsaṅkhayavimutto hotīti taṇhāsaṅkhaye nibbāne taṃ ārammaṇaṃ 
 katvā vimuttacittatāya taṇhāsaṅkhayavimutto nāma saṅkhittena kittāvatā hoti  Yāya 
 paṭipattiyā taṇhāsaṅkhayavimutto hoti  tameva khīṇāsavassa bhikkhuno pubbabhāga 
 paṭipadaṃ saṅkhittena desethāti pucchati  Accantaniṭṭhoti khayavayasaṅkhātaṃ antaṃ atītāti 
 accantā  accantā niṭṭhā assāti accantaniṭṭhā  ekantaniṭṭhā sasataniṭṭhāti 
 attho  Accantayogakkhemīti accantaṃ yogakkhemī  niccayogakkhemīti attho  Accanta 
 brahmacārīti accantaṃ brahmacārī  niccabrahmacārīti attho  Accantapariyosānoti 
 purimanayeneva accantapariyosāno  Seṭṭho devamanussānanti devānañca manussānañca 
 seṭṭho uttamo  Evarūpo bhikkhu kittāvatā hoti  saṅkhepeneva tassa paṭipattiṃ 
 kathethāti yācati  
      Sabbe dhammā nālaṃ abhinivesāyāti ettha sabbe dhammā nāma pañcakkhandhā 
 dvādasāyatanāni aṭṭhārasa dhātuyo  te sabbepi taṇhādiṭṭhivasena abhinivesāya 
 nālaṃ na pariyattā na samattā na yuttā  Kasmā  gahitākārena atiṭṭhanato  
 Te hi niccā sukhā attāti gahitāpi aniccā dukkhā anattāva sampajjanti  
 Tasmā nālaṃ abhinivesāya  Abhijānātīti aniccaṃ dukkhaṃ anattāti ñātapariññāya 
 abhijānāti  Parijānātīti tatheva tīraṇapariññāya parijānāti  Yaṅkañci vedananti 
 antamaso pañcaviññāṇasampayuttaṃpi yaṅkiñci appamattakaṃpi vedanaṃ anubhavati  Iminā 
 bhagavā therassa vedanāvasena vinivaṭṭetvā arūpapariggahaṃ dasseti  
      Aniccānupassīti aniccato anupassanto  Virāgānupassīti ettha dve virāgā 
 khayavirāgo ca accantavirāgo ca  Tattha saṅkhārānaṃ khayaṃ khayato passanā vipassanāpi  
 accantavirāgaṃ nibbānaṃ virāgato dassanamaggañāṇaṃpi virāgānupassanā  Tadubhaya 
 samaṅgipuggalo virāgānupassī nāma  Taṃ sandhāya vuttaṃ virāgānupassīti  virāgato 
  
  
 page     
 Anupassantoti attho  Nirodhānupassimhipi eseva nayo  Nirodhopi hi khayanirodho 
 accantanirodhoti duvidhoyeva  Paṭinissaggānupassīti ettha paṭinissaggo vuccati 
 vossaggo  So ca pariccāgavossaggo pakkhandanavossaggoti duvidho hoti  Tattha 
 pariccāgavossaggoti vipassanā  Sā hi tadaṅgavasena kilese ca khandhe ca vossajjati  
 Pakkhandanavossaggoti maggo  So hi nibbānaṃ ārammaṇato pakkhandati  Dvīhipi 
 vā kāraṇehi so vossaggoyeva  samucchedavasena khandhānaṃ kilesānañca vossajjanato 
 nibbāne ca pakkhandanato  Tasmā kilese ca khandhe ca pariccajatīti pariccāgavossaggo  
 Nirodhāya nibbānadhātuyā cittaṃ pakkhandatīti pakkhandanavossaggoti ubhayaṃ cetaṃ 
 magge sameti  Tadubhayasamaṅgī puggalo imāya paṭinissaggānupassanāya samannāgatattā 
 paṭinissaggānupassī nāma hoti  Taṃ sandhāyetaṃ vuttaṃ  Na kiñci loke upādiyatīti 
 kiñci ekaṃpi saṅkhāragataṃ taṇhāvasena na upādiyati na gaṇhāti na parāmasati  
 Anupādiyaṃ na paritassatīti aggaṇhanto taṇhāparitassanāya na paritassati  Paccattaṃyeva 
 parinibbāyatīti sayameva kilesaparinibbānena parinibbāyati  Khīṇā jātītiādinā panassa 
 paccavekkhaṇā dassitā  Iti bhagavā saṅkhittena khīṇāsavassa pubbabhāgapaṭipadaṃ pucchito 
 saṅkhitteneva kathesi  Idaṃ pana suttaṃ therassa ovādopi ahosi vipassanāpi  So 
 imasmiṃyeva sutte vipassanaṃ vaḍḍhetvā arahattaṃ pattoti  
                             Mettasuttavaṇṇanā 
          Navame mā bhikkhave puññānaṃ bhāyitthāti puññāni karontā tesaṃ 
 mā bhāyittha  Mettacittaṃ bhāvesinti tikacatukkajjhānikāya mettāya sampayuttaṃ 
 paṇītaṃ katvā cittaṃ bhāvesinti dasseti  Saṃvaṭṭamāne sudāhanti   saṃvaṭṭamāne sudaṃ 
 ahaṃ  Saṃvaṭṭamāneti jhāyamāne vinassiyamāne    Dhammikoti dasakusaladhammasamannāgato  
 Dhammarājāti idamassa   vevacanaṃ  Dhammena vā laddharajjattā dhammarājā  Cāturantoti 
  Footnote    Sī  Ma  saṃvaṭṭamānassudāhanti    Ma  vinassane  cha  vipajjamāne    cha Ma  tasseva 
  
  
 page     
 Puratthimasamuddādīnaṃ catunnaṃ samuddānaṃ vasena cāturantāya paṭhaviyā issaro  
 Vijitāvīti vijitasaṅgāmo  Janapado tasmiṃ thāvariyaṃ thirabhāvaṃ pattoti 
 janapadatthāvariyappatto  Parosahassanti atirekasahassaṃ  Sūrāti abhīruno  Vīraṅgarūpāti 
 vīrānaṃ aṅgaṃ vīraṅgaṃ  Viriyassetaṃ nāmaṃ  Vīraṅgaṃ rūpametesanti vīraṅgarūpā  
 Viriyajātikā viriyasabhāvā mahāviriyā   viya akilāsuno divasaṃpi yujjhantā na 
 kilamantīti vuttaṃ hoti  Sāgarapariyantanti cakkavāḷapabbataṃ sīmaṃ katvā 
 ṭhitasamuddapariyantaṃ  Adaṇḍenāti dhanadaṇḍenāpi chejjabhejjānusāsanena 
 satthadaṇḍenapi vināyeva  Asatthenāti ekatodhārādinā paraviheṭhanasatthenapi vināyeva  
 Dhammena abhivijiyāti ehi kho mahārājāti evaṃ paṭirājūhi sampaṭicchitāgamano pāṇo na 
 hantabbotiādinā dhammeneva vuttappakāraṃ paṭhaviṃ abhivijinitvā  
      Sukhesinanti   sukhapariyesake satte āmanteti  Suññabrahmūpagoti suññabrahma 
 vimānappatto    Paṭhaviṃ imanti imaṃ sāgarapariyantaṃ mahāpaṭhaviṃ  Asāhasenāti na 
 sāhasiyakammena  Samena manusāsitanti   samena kammena anusāsi    Tehi etaṃ 
 sudesitanti tehi saṅgāhakehi mahākāruṇikehi buddhehi etaṃ ettakaṃ ṭhānaṃ sudesitaṃ 
 sukathitaṃ  Paṭhabyoti paṭhavīsāmiko  
                             Bhariyāsuttavaṇṇanā 
           Dasame kevaṭṭo maññe macche vilopetīti   kevaṭṭānaṃ macchapacchiṃ 
 otāretvā ṭhitaṭṭhāne jāleva   udakato ukkhittamatte macchaggāhakānaṃ mahāsaddo 
 hoti  taṃ sandhāyetaṃ vuttaṃ  Sujātāti visākhāya kaniṭṭhā  Sā neva sassuṃ 
 ādiyatīti sassuyā kattabbaṃ vattaṃ nāma atthi  taṃ na karoti  sassūtipi naṃ 
  Footnote    cha Ma  vīriyamayā    cha Ma  sukhesinoti    cha Ma       vimānūpago 
    Sī  damanusāsiyanti    cha Ma  anusāsiṃ 
    cha Ma  macchavilopeti    cha Ma  jāle vā 
  
  
 page     
 Na gaṇeti  Na sassuraṃ ādiyatīti vacanaṃpissā   na gaṇhāti  Evaṃ anādaratāyapi 
 aggahaṇenapi na ādiyati nāma  Sesesupi eseva nayo  Evaṃ anāthapiṇḍiko 
 suṇisāyācāraṃ gahetvā satthu purato nisīdi  Sāpi sujātā kiṃ nu kho ayaṃ 
 seṭṭhī dasabalassa santike mayhaṃ guṇaṃ kathessati udāhu aguṇanti gantvā avidūre 
 saddaṃ suṇantī aṭṭhāsi  Atha naṃ satthā ehi sujāteti āmantesi  
      Ahitānukampinīti na hitānukampinī  Aññesūti parapurisesu  Atimaññateti 
 omānātimānavasena atimaññati  Dhanena kītassāti dhanena kītā assa  Vadhāya ussukkāti 
 vadhituṃ ussukkamāpannā  Yaṃ itthiyā vindati sāmiko dhananti itthiyā 
 sāmiko yaṃ dhanaṃ labhati  Appampissa apahātumicchatīti thokatopi assa harituṃ icchati  
 uddhane āropitaukkhaliyaṃ pakkhipitabbataṇḍulatopi thokaṃ haritumeva vāyamati  Alasāti 
 nisinnaṭṭhāne nisinnāva ṭhitaṭṭhāne ṭhitāva hoti  Pharusāti khaRā  Duruttavādinīti 
 dubbhāsitabhāsinī  kakkhaḷavāḷakathameva katheti  uṭṭhāyakānaṃ abhibhuyya vattatīti ettha 
 uṭṭhāyakānanti bahuvacanavasena viriyuṭṭhānasampanno sāmiko vutto  Tassa taṃ 
 uṭṭhānasampattiṃ abhibhavitvā heṭṭhā katvā vattati  Pamodatīti āmoditappamoditā 
 hoti  Koleyyakāti kulasampannā  Patibbatāti patidevatā  Vadhadaṇḍatajjitāti daṇḍakaṃ 
 gahetvā vadhena tajjitā  ghātessāmi tanti vuttā  Dāsīsamanti sāmikassa 
 vattapūrikā dāsīti maṃ bhagavā dhāretūti vatvā saraṇesu patiṭṭhāsi  
                             Kodhanasuttavaṇṇanā 
            Ekādasame sapattakantāti sapattānaṃ verīnaṃ kantā piyā tehi 
 icchitapatthitā  Sapattakaraṇāti sapattānaṃ verīnaṃ atthakaraṇā  Kodhaparetoti kodhānugato  
 Pacuratthatāyāti bahuatthatāya bahuhitatāya  Anatthaṃpīti avaḍḍhimpi  Attho me 
 gahitoti vaḍḍhi me gahitā  
  Footnote    Sī  vacanaṃ panassā  cha Ma  vacanaṃ 
  
  
 page     
      Atho atthaṃ gahetvānāti atho vaḍḍhiṃ gahetvā  Anatthaṃ paṭipajjatīti 
 anattho me gahitoti sallakkheti  Vadhaṃ katvānāti pāṇātipātakammaṃ katvā  
 Kodhasammadasammattoti kodhamadena matto  Ādinnagahitaparāmaṭṭhoti attho  Āyasakyanti 
 ayasabhāvaṃ  ayaso niyaso hotīti attho  Antarato jātanti abbhantare uppannaṃ  
 Atthaṃ na jānātīti vaḍḍhiatthaṃ na jānāti  Dhammaṃ na passatīti samathavipassanādhammaṃ 
 na passati  Andhatamanti andhabhāvakaraṃ tamaṃ bahalatamaṃ    Sahateti abhibhavati  
      Dummaṅkuyanti dummaṅkubhāvaṃ nittejataṃ dubbaṇṇamukhataṃ  Yato patāyatīti yadā 
 nibbattati  Na vāco hoti gāravoti vacanassāpi garubhāvo na hoti  Na dīpaṃ 
 hoti kiñcananti kāci patiṭṭhā nāma na hoti  Tapanayānīti tāpajanakāni  Dhammehīti 
 samathavipassanādhammehi  Ārakāti dūre  Brāhmaṇanti khīṇāsavabrāhmaṇaṃ  Yāya mātu 
 bhatoti yāya mātarā bhato posito  Pāṇadadiṃ santinti jīvitadāyikaṃ samānaṃ  
 Hanti kuddho puthuttānanti kuddho puggalo puthunānākāraṇehi attānaṃ hanti  
 Nānārūpesu mucchitoti nānārammaṇesu adhimucchito hutvā  Rajjuyā bajjha 
 miyyantīti rajjuyā bandhitvā maranti  Pabbatāmapi kandareti pabbatakandarepi 
 patitvā maranti  
      Bhūtahaccānīti   hatavaḍḍhīni  Itāyanti iti ayaṃ  Taṃ damena samucchindeti taṃ 
 kodhaṃ damena chindeyya  Katarena damenāti  paññāvīriyena diṭṭhiyāti vipassanāpaññāya 
 ceva vipassanāsampayuttena kāyikacetasikaviriyena ca maggasammādiṭṭhiyā ca  Tatheva 
 dhamme sikkhethāti yathā akusalaṃ samucchindeyya  samathavipassanādhammepi tatheva 
 sikkheyya  Mā no dummaṅkuyaṃ ahūti mā amhākaṃ dummaṅkubhāvo ahosīti imamatthaṃ 
 patthayamānā  Anāyāsāti anupāyāsā  Anussukāti katthaci ussukkaṃ anāpannā  
 Sesaṃ sabbattha uttānamevāti  
                         Abyākatavaggo chaṭṭho  
  Footnote    Sī  andhabhāvakaraghanamahātamaṃ    cha Ma  bhūnahaccānīti 
  
  
 page     
                                Mahāvagga 
                           Hiriottappasuttavaṇṇanā 
           Suttamassa paṭhame hatūpanisoti hataupaniso chinnapaccayo  Yathābhūta 
 ñāṇadassananti taruṇavipassanā  Nibbidāvirāgoti balavavipassanā ceva maggo ca  
 Vimuttiñāṇadassananti arahattavimutti ca paccavekkhaṇā ca  
                            Sattasuriyasuttavaṇṇanā 
           Dutiye yasmā ayaṃ sattasuriyadesanā tejosaṃvaṭṭadassanavasena pavattā  
 tasmā tayo saṃvaṭṭā  tisso saṃvaṭṭasīmā  tīṇi saṃvaṭṭamūlāni tīṇi kolāhalānīti 
 ayaṃ tāva āditova imassa suttassa purecārikakathā veditabbā  Sā visuddhimagge   
 pubbenivāsānussatiniddese vitthāritāva  Etadavocāti aniccakammaṭṭhānikānaṃ 
 pañcannaṃ bhikkhusatānaṃ ajjhāsayena upādinnakānaṃ anupādinnakānaṃ saṅkhārānaṃ 
 vipattidassanatthaṃ evaṃ aniccā bhikkhave saṅkhārātiādiṃ sattasuriyopamasuttantaṃ 
 avoca  Tattha aniccāti hutvā abhāvaṭṭhena aniccā  Saṅkhārāti upādinnaka 
 anupādinnakasaṅkhāradhammā  Adhuvāti athiraṭṭhena adhuvā    Anassāsikāti asassatabhāvena 
 assāsarahitā  Alamevāti yuttameva  
      Ajjhogāḷhoti udake anupaviṭṭho  Accuggatoti udakapiṭṭhito uggato  Devo 
 na vassatīti paṭhamaṃ tāva udakappanamegho nāma koṭisatasahassacakkavāḷe ekamegho 
 hutvā vassati  Tadā nikkhantabījaṃ na puna gehaṃ pavisati  Tato paṭṭhāya dhammakaraṇe 
 niruddhaṃ viya udakaṃ hoti  puna ekabinduṃpi devo na vassatīti upamānadhammakathāva 
 pamāṇaṃ  Vinassante pana loke paṭhamaṃ avīcito paṭṭhāya tuccho hoti  tato uṭṭhahitvā 
 sattā manussaloke ca tiracchānesu ca nibbattanti  Tiracchānesu nibbattāpi 
  Footnote    visuddhi            abhiññāniddesa    cha Ma  addhuvāti evaṃ aciraṭṭhena na 
  dhuvā    Ma  assātabhāvena 
  
  
 page     
 Puttabhātikesu mettaṃ paṭilabhitvā kālaṃ katvā   devamanussesu nibbattanti  
 Devatāyo ākāsena carantiyo ārocenti na idaṃ ṭhānaṃ sassataṃ na nivaddhaṃ  mettaṃ 
 bhāvetha  karuṇaṃ  muditaṃ  upekkhaṃ bhāvethāti  Te mettādayo bhāvetvā tato cutā 
 brahmaloke nibbattanti  
      Bījagāmāti ettha bījagāmā nāma pañca bījajātāni  Bhūtagāmo nāma  yaṅkiñci 
 nikkhantamūlapaṇṇaṃ harītakaṃ  Osadhitiṇavanappatayoti ettha osadhīti osatharukkhā  Tiṇāti 
 bahisārā tālanāḷikerādayo  Vanappatayoti vanajeṭṭhakarukkhā  Kunnadiyoti ṭhapetvā 
 pañca mahānadiyo avasesā ninnagā  Kusobbhāti   ṭhapetvā satta mahāsare avasesā 
 rahadādayo  Dutiyo sūriyotiādīsu dutiyasūriyakāle eko udeti  eko atthaṅgameti  
 Tatiyakāle eko udeti  eko atthaṅgameti  eko majjhe hoti  Catutthakāle catukulike 
 gāme cattāro piṇḍacārikā divārapaṭipāṭiyā ṭhitā viya honti  Pañcamādikālepi 
 eseva nayo  Palujjantīti chijjitvā   patanti  Neva chārikā paññāyati na masīti 
 cakkavāḷamahāpaṭhavī sinerupabbatarājā himavā cakkavāḷapabbato cha kāmasaggā 
 paṭhamajjhānabhūmikabrahmalokāti ettake ṭhāne daḍḍhe accharāya gahetabbamattāpi 
 chārikā vā aṅgāro vā na paññāyati  Ko mantā ko saddhātāti ko tassa 
 saddhāpanatthāya samattho  ko vā tassa saddhātā  Aññattara diṭṭhapadehīti diṭṭhapade 
 sotāpanne ariyasāvake ṭhapetvā ko aññe saddahissatīti attho  
      Vītarāgoti  vikkhambhanavasena vītarāgo  Sāsanaṃ ājāniṃsūti anusiṭṭhiṃ jāniṃsu  
 brahmalokasahabyatāya maggaṃ paṭipajjiṃsu  Samasamagatiyoti   dutiyakabhave   sabbākārena 
 samagatiko ekagatiko  Uttari mettaṃ bhāveyyanti paṭhamajjhānato uttari yāva 
 tikacatukkajjhānaṃ paṇītaṃ katvā mettaṃ bhāveyyaṃ  Cakkhumāti pañcahi cakkhūhi cakkhumā  
  Footnote    cha Ma  kālakatā    Sī  kussubbhā 
    cha Ma  chijjitvā chijjitvā    Sī  samagatiyoti    cha Ma  dutiyattabhāve 
  
  
 page     
 Parinibbutoti bodhipallaṅkeyeva kilesaparinibbānena parinibbuto  Evaṃ aniccalakkhaṇaṃ 
 dīpetvā satthari desanaṃ vinivaṭṭente pañcasatāpi te aniccakammaṭṭhānikā bhikkhū 
 desanānusārena ñāṇaṃ pesetvā nisinnāsanesuyeva arahattaṃ pāpuṇiṃsūti  
                            Nagaropamasuttavaṇṇanā 
           Tatiye yatoti yadā  Paccantimanti raṭṭhapariyante raṭṭhāvasāne niviṭṭhaṃ  
 Majjhadesanagarassa pana rakkhākiccaṃ natthi  tena taṃ na gahitaṃ  Nagaraparikkhārehi 
 parikkhatanti   nagarālaṅkārehi alaṅkataṃ  Akaraṇīyanti akattabbaṃ ajiniyaṃ    
 Gambhīranemāti gambhīraāvāṭā  Sunikhātāti suṭṭhu sannisīdāpitā  Taṃ panetaṃ 
 esikāthambhaṃ iṭṭhakāhi vā karonti silāhi vā khadirādīhi vā sārarukkhehi  Taṃ 
 nagaraguttatthāya karontā bahinagare karonti  alaṅkāratthāya karontā antonagare  Taṃ 
 iṭṭhakāmayaṃ karontā mahantaṃ āvāṭaṃ katvā cayaṃ cinitvā upari aṭṭhaṃsaṃ katvā sudhāya 
 limpanti  Yadā hatthinā dantehi abhihato na calati  tadā sulitto nāma hoti  
 Silāthambhādayopi aṭṭhaṃsāeva honti  Te sace aṭṭha ratanā honti  caturatanamattaṃ āvāṭe 
 pavisati  caturatanamattaṃ upari hoti  soḷasaratanavīsatiratanesupi eseva nayo  Sabbesañhi 
 upaḍḍhaṃ heṭṭhā hoti upaḍḍhaṃ upari  Te gomuttavaṅkā honti  tena tesaṃ antare 
 padaramayaṃ   katvā kammaṃ kātuṃ sakkā hoti  te pana katacittakammā paggahitaddhajāva 
 honti  
      Parikhāti parikkhipitvā ṭhitamātikā  Anupariyāyapathoti anto pākārassa 
 pākārena   saddhiṃ gato mahāpatho  yattha ṭhitā bahipākāre ṭhitehi saddhiṃ yujjhanti  
 Salākanti saratomarādinissaggiyāvudhaṃ  Jevanikanti ekatodhārādhisesāvudhaṃ  
  Footnote    Sī  Ma  parikkhittanti                  Sī  agamanīyaṃ  Ma  atthapanīyaṃ 
    Sī  padaracayaṃ  Ma  suparicayaṃ                   cha Ma  antopākārena 
  
 Page         
  
 page     
     Hatthārohāti sabbe   hatthiācariyahatthivejjahatthibandhādayo    Assārohāti 
 sabbepi assācariyaassavejjaassabandhādayo  Rathikāti sabbepi rathācariyarathayodharatha 
 rakkhādayo  Dhanuggahāti assāsā  Celakāti ye yuddhe jayaddhajaṃ gahetvā purato 
 gacchanti  Calakāti idha rañño ṭhānaṃ hotu  idha asukamahāmattassāti evaṃ 
 senābyūhakārakā  Piṇḍadāyakāti   sāhasikamahāyodhā  Te kira parasenaṃ  pavisitvā 
 piṇḍapiṇḍamiva chetvā chetvā nayanti    uppatitvā nigacchantīti attho  Ye vā 
 saṅgāmamajjhe yodhānaṃ bhattapānīyaṃ gahetvā pavisanti  tesampetaṃ nāmaṃ  Uggā 
 rājaputtāti uggatuggatā saṅgāmāvacarā rājaputtā  Pakkhandinoti ye kassa 
 sīsaṃ vā āvudhaṃ vā āharāmāti vatvā asukassāti vuttā saṅgāmaṃ pakkhanditvā 
 tadeva āharanti  ime pakkhandantīti pakkhandino  Mahānāgā viya mahānāgā  hatthi 
 ādīsupi abhimukhaṃ āgacchantesu anivattiyayodhānaṃ etaṃ adhivacanaṃ  Sūrāti ekasūrā    
 ye sajālikāpi savammikāpi samuddaṃ tarituṃ sakkonti  Cammayodhinoti ye cammakañcukaṃ 
 vā pavisitvā saraparittāṇacammaṃ vā gahetvā yujjhanti  Dāsakaputtāti balavasinehā 
 gharadāsayodhā  Dovārikoti dvārapālo  Vāsanalepanasampannoti vāsanena 
 sabbavivarapaṭicchādanena sudhālepena sampanno  bahi vā khāṇupākārasaṅkhātena vāsanena 
 ghanamaṭṭhena ca sudhālepena sampanno puṇṇaghaṭapantiṃ dassetvā katacittakammo 
 paggahitaddhajo  Tiṇakaṭṭhodakanti hatthiassādīnaṃ ghāsatthāya gehānañca chādanatthāya 
 āharitvā bahūsu ṭhānesu ṭhapitatiṇañca  gehakaraṇapacanādīnaṃ atthāya āharitvā 
 ṭhapitakaṭṭhañca  yantehi pavesetvā pokkharaṇīsu ṭhapitaudakañca  Sannicitaṃ hotīti 
 paṭikacceva anekesu ṭhānesu suṭṭhu sannicitaṃ hoti  Abbhantarānaṃ ratiyāti 
 antonagaravāsīnaṃ ratiatthāya  Aparitassāyāti tāsaṃ anāpajjanatthāya  Sāliyavakanti 
 nānappakārā sālī ceva yavā ca  Tilamuggamāsāparaṇṇanti tilamuggamāsā ca 
 sesāparaṇṇañca  
  Footnote    cha Ma  sabbepi    su vi             cha Ma  piṇḍadāyikāti 
    Sī  dassanti    Ma  ekantasūrā  su vi          
  
  
 page     
      Idāni yasmā tathāgatassa nagare kammaṃ nāma natthi  nagarasadisaṃ pana ariyasāvakaṃ 
 nagaraparikkhārasadise ca sattadhamme caturāhārasadisāni ca cattāri jhānāni dassetvā 
 ekādasasu ṭhānesu arahattaṃ pakkhipitvā desanaṃ nivaṭṭessāmīti   ayaṃ upamā āgatā  
 tasmā taṃ desanaṃ pakāsetuṃ idaṃ evameva khotiādi āraddhaṃ  Tattha saddhammehīti 
 sudhammehi  Saddhoti okappanasaddhāya ceva paccakkhasaddhāya ca samannāgato  Tattha 
 dānasīlādīnaṃ phalaṃ saddahitvā dānādipuññakaraṇe saddhā okappanasaddhā nāma  
 Maggena āgatasaddhā paccakkhasaddhā nāma  Pasādasaddhātipi esāeva  Tassā 
 lakkhaṇādīni vibhāvetabbāni    
      sampakkhandanalakkhaṇā ca mahārāja saddhā sampasādanalakkhaṇā cāti hi 
 vacanato idaṃ saddhāya lakkhaṇaṃ nāma  tīhi bhikkhave ṭhānehi saddho pasanno 
 veditabbo  katamehi tīhi  Sīlavantānaṃ dassanakāmo hotītiādinā   nayena vuttaṃ pana 
 saddhāya nimittaṃ nāma  ko cāhāro saddhāya  saddhammassavanantissa vacanīyanti   
 ayaṃ panassā āhāro nāma  saddhāpabbajitassa  bhikkhave bhikkhuno ayamanudhammo hoti  
 yaṃ rūpe nibbidābahulo viharissatīti   ayamassa anudhammo nāma  saddhā bandhati 
 pātheyyaṃ  sirī bhogānamāsayo    Saddhā dutiyā purisassa hoti    Saddhāya tarati 
 oghaṃ    Saddhā bījaṃ tapo vuṭṭhi    Saddhāhattho mahānāgo  Upekkhāsetadantavāti 
 ādīsu pana suttesu etissā baddhabhattapuṭādisarikkhatāya anekasarasatā bhagavatā pakāsitā  
 Imasmiṃ pana nagaropamasuttante esā acalasuppatiṭṭhitatāya esikāthambhasadisā katvā 
 dassitā  
      Saddhesikoti saddhaṃ esikāthambhaṃ katvā ariyasāvako akusalaṃ pajahatīti iminā 
 nayena sabbapadesu yojanā kātabbā  Apicettha hirottappehi tīsu dvāresu saṃvaro 
  Footnote    cha Ma  vinivaṭṭessāmīti    cha Ma  lakkhaṇādīhi vibhāgo veditabbo 
    aṅ tika          tiṭhānasutta    aṅ  dasaka         avijjāsutta 
    vihareyyāti  saṃ kha           nibbidābahulasutta 
    saṃ sa         pātheyyasutta    saṃ sa         saddhāsutta 
    saṃ sa           āḷavakasutta    khu su          kasibhāradvājasutta 
  
  
 page     
 Sampajjati  so catupārisuddhisīlaṃ hoti  Iti imasmiṃ sutte ekādasasu ṭhānesu 
 arahattaṃ pakkhipitvā desanāya kūṭaṃ gahitanti veditabbaṃ  
                            Dhammaññūsuttavaṇṇanā 
           Catutthe kālaṃ jānātīti yuttappattakālaṃ jānāti  Ayaṃ kālo 
 uddesassāti ayaṃ buddhavacanaṃ uggaṇhanakālo  Paripucchāyāti atthānatthaṃ 
 kāraṇākāraṇaṃ paripucchāya  Yogassāti yoge kammaṃ pakkhipanassa  Paṭisallānassāti 
 nilīyanassa ekībhāvassa  Dhammānudhammapaṭipannoti navannaṃ lokuttaradhammānaṃ anurūpadhammaṃ 
 pubbabhāgapaṭipadaṃ paṭipanno  Evaṃ kho bhikkhave bhikkhu puggalaparoparaññū hotīti 
 evaṃ bhikkhu puggalānaṃ paroparaṃ tikkhamudubhāvaṃ jānanasamattho nāma hoti  
                           Pāricchattakasuttavaṇṇanā 
           Pañcame pannapalāsoti   patitapalāso  Jālakajātoti sañjātapattapupphajālo  
 Tassa hi pattajālañca pupphajālañca saheva nikkhamati  Khārakajātoti pāṭiekkaṃ 
 saṇṭhitena   suvibhattakena pattajālakena ca pupphajālakena ca samannāgato  Kuḍumalakajātoti   
 sañjātamakulo  Kokāsakajātoti   avikasitehi mahākucchīhi sambhinnamukhehi 
 pupphehi samannāgato  Sabbaphāliphulloti sabbākārena supupphito  Dibbe 
 cattāro māseti dibbena āyunā cattāro māse  Manussagaṇanāya pana tāni 
 dvādasavassasahassāni honti  Paricārentīti ito cito ca indariyāni cārenti  
 kīḷanti ramantīti attho  
      Ābhāya phuṭaṃ hotīti tattakaṃ ṭhānaṃ obhāsena phuṭaṃ hoti  Tesañhi pupphānaṃ 
 bālasuriyassa viya ābhā hoti  pattāni paṇṇacchattappamāṇāni  anto 
  Footnote    ka  paṇḍupalāsoti    cha Ma  sañjātena 
    cha Ma  kuṭumalakajāto    cha Ma  korakajāto 
  
  
 page     
 Mahātumbamattā reṇu hoti  Pupphite pana pāricchattake ārohanakiccaṃ vā aṅkusakaṃ 
 gahetvā namanakiccaṃ vā pupphāharaṇatthaṃ caṅkoṭakakiccaṃ vā natthi  kantanakavāto 
 uṭṭhahitvā pupphāni vaṇṭato kantati  sampaṭicchanakavāto sampaṭicchati  pavesanakavāto 
 sudhammaṃ devasabhaṃ paveseti  sammajjanakavāto purāṇapupphāni nīharati  santharaṇakavāto 
 pattakaṇṇikakesarāni rañjento santharati  Majjhaṭṭhāne dhammāsanaṃ hoti yojanappamāṇo 
 ratanapallaṅko upari tiyojanena setacchattena dhāriyamānena  tadanantaraṃ sakkassa 
 devarañño āsanaṃ attharīyati  tato tettiṃsāya devaputtānaṃ  tato aññesaṃ mahesakkhānaṃ 
 devānaṃ  aññataradevatānaṃ pupphakaṇṇikāva āsanaṃ hoti  devā devasabhaṃ pavisitvā 
 nisīdanti  Tato pupphehi reṇuvaṭṭi uggantvā uparikaṇṇikaṃ āhacca nipatamānā 
 devatānaṃ tigāvutappamāṇaṃ attabhāvaṃ lākhārasaparikammasajjitaṃ viya suvaṇṇacuṇṇapiñjaraṃ 
 viya karoti  Ekacce pana   devā ekekaṃ pupphaṃ gahetvā aññamaññaṃ paharantāpi 
 kīḷantiyeva  Paharaṇakālepi mahātumbappamāṇā reṇu nikkhamitvā sarīraṃ pabhāsampannehi 
 gandhacuṇṇehi sañjātamanosilārāgaṃ  viya karoti  Evaṃ sā kīḷā catūhi 
 māsehi pariyosānaṃ gacchati  Ayamānubhāvoti ayaṃ anuppharituṃ ānubhāvo  
      Idāni yasmā na satthā pāricchattakena atthiko  tena pana saddhiṃ upametvā 
 satta ariyasāvake dassetukāmo  tasmā te dassetuṃ evameva khotiādimāha  Tattha 
 pabbajjāya cetetīti pabbajissāmīti cinteti  Devānanti devānaṃ viya  Yāva 
 brahmalokā saddo abbhuggacchatīti paṭhavītalato yāva brahmalokā sādhukārasaddena 
 sabbaṃ ekasaddameva hoti  Ayamānubhāvoti ayaṃ khīṇāsavassa bhikkhuno anuppharaṇānu 
 bhāvo  Imasmiṃ pana sutte catupārisuddhisīlaṃ pabbajjāsannisitaṃ hoti  kasiṇaparikammaṃ 
 paṭhamajjhānasannissitaṃ  vipassanāya saddhiṃ tayo maggā tīṇi ca phalāni arahattamagga 
 sannisitāni honti  Desanāya heṭṭhato vā uparito vā ubhayato vā paricchedo 
 hoti  idha pana ubhayato paricchedo  Tenetaṃ vuttaṃ  Saṅkhepato panettha vaṭṭavivaṭṭaṃ 
 kathitanti veditabbaṃ  
  Footnote    cha Ma  ayaṃ saddo na dissati 
  
  
 page     
                            Sakkaccasuttavaṇṇanā 
           Chaṭṭhe parisuddhā ca bhavissantīti bhiyyoso mattāya parisuddhā 
 bhavissanti nimmalā  Sakammāragatoti ettha sakāro nipātamattaṃ  kammāragato 
 kammāruddhanagatoti attho  
                            Bhāvanāsuttavaṇṇanā 
           Sattame ananuyuttassāti na yuttappayuttassa hutvā viharato  Seyyathāpi 
 bhikkhave kukkuṭiyā aṇḍānīti imā kaṇhapakkhasukkapakkhavasena dve upamā vuttā  
 Tāsu kaṇhapakkhaupamā atthassa asādhikā  itarā sādhikāti sukkapakkhaupamāyaeva 
 attho veditabbo  Seyyathāpīti opammatthe nipāto  Apīti sambhāvanatthe  
 Ubhayenāpi seyyathāpi nāma bhikkhaveti dasseti  Kukkuṭiyā aṇḍāni aṭṭha vā 
 dasa vā dvādasa vāti ettha pana kiñcāpi kukkuṭiyā vuttappakārato 
 ūnādhikānipi aṇḍāni honti  vacanasiliṭṭhatāya panetaṃ vuttaṃ  Evañhi loke 
 siliṭṭhavacanaṃ hoti  Tānassūti tāni assu  bhaveyyunti attho  Kukkuṭiyā sammā 
 adhisayitānīti tāya janettiyā kukkuṭiyā pakkhe pasāretvā tesaṃ upari sayantiyā 
 sammā adhisayitāni  Sammā pariseditānīti kālena kālaṃ utuṃ gaṇhāpentiyā 
 suṭṭhu samantato seditāni  usmīkatānīti vuttaṃ hoti  Sammā paribhāvitānīti kālena 
 kālaṃ suṭṭhu samantato paribhāvitāni  kukkuṭagandhaṃ gaṇhāpitānīti attho  
      Kiñcāpi tassā kukkuṭiyāti tassā kukkuṭiyā imaṃ tividhakiriyākaraṇena 
 appamādaṃ katvā kiñcāpi na evaṃ icchā uppajjeyya  Athakho bhabbāva teti 
 athakho te kukkuṭapotakā vuttanayena sotthinā abhinibbhijjituṃ bhabbāva  Te hi 
 yasmā tāya kukkuṭiyā evaṃ tīhākārehi tāni aṇḍāni paripāliyamānāni na 
 pūtīni honti  Yopi nesaṃ allasineho  so pariyādānaṃ gacchati  kapālaṃ tanukaṃ 
  
  
 page     
 Hoti  pādanakhasikhā ca mukhatuṇḍakañca kharaṃ hoti  kukkuṭapotakā sayaṃpi pariṇāmaṃ 
 gacchanti  Kapālassa tanuttā bahiddhā āloko anto paññāyati  tasmā ciraṃ 
 vata mayaṃ saṅkuṭitahatthapādā sambādhe sayimhā  ayañca bahi āloko dissati  
 ettha dāni no sukhavihāro bhavissatīti nikkhamitukāmā hutvā kapālaṃ pādena 
 paharanti  gīvaṃ pasārenti  tato taṃ kapālaṃ dvedhā bhijjati  Atha te pakkhe 
 vidhunantā taṃkhaṇānurūpaṃ viravantā nikkhamantiyeva  Nikkhamantā ca gāmakkhettaṃ 
 upasobhayamānā vicaranti  
      Evameva khoti idaṃ opammasampaṭipādanaṃ  Taṃ evaṃ atthena saṃsanditvā 
 veditabbaṃ  tassā kukkuṭiyā aṇḍesu adhisayanāditividhakiriyākaraṇaṃ viya hi 
 imassa bhikkhuno bhāvanaṃ anuyuttakālo  kukkuṭiyā tividhakiriyāsampādanena aṇḍānaṃ 
 apūtibhāvo viya bhāvanaṃ anuyuttassa bhikkhuno tividhānupassanāsampādanena vipassanā 
 ñāṇassa aparihāni  tassā kukkuṭiyā tividhakiriyākaraṇena aṇḍānaṃ allasineha 
 pariyādānaṃ viya tassa bhikkhuno  tividhānupassanāsampādanena bhavattayānugatanikanti 
 sinehapariyādānaṃ  aṇḍakapālānaṃ tanubhāvo viya bhikkhuno avijjaṇḍakosassa 
 tanubhāvo  kukkuṭapotakānaṃ nakhatuṇḍakānaṃ thaddhabhāvo viya bhikkhuno vipassanā 
 ñāṇassa tikkhakharavippasannasūrabhāvo  kukkuṭapotakānaṃ pariṇāmakālo viya bhikkhuno 
 vipassanāñāṇassa parimāṇakālo vaḍḍhikālo gabbhagahaṇakālo  kukkuṭapotakānaṃ 
 pādanakhasikhāya vā mukhatuṇḍakena vā aṇḍakosaṃ padāletvā pakkhe papphoṭetvā 
 sotthinā abhinibbhidākālo viya tassa bhikkhuno vipassanāñāṇagabbhaṃ gaṇhāpetvā 
 vicarantassa tajjātikaṃ utusappāyaṃ vā bhojanasappāyaṃ vā puggalasappāyaṃ 
 dhammassavanasappāyaṃ vā labhitvā ekāsane nisinnasseva vipassanaṃ vaḍḍhentassa 
 anupubbādhigatena arahattamaggena avijjaṇḍakosaṃ padāletvā abhiññāpakkhe 
 papphoṭetvā sotthinā arahattappattakālo veditabbo  
  
  
 page     
      Yathā pana kukkuṭapotakānaṃ pariṇatabhāvaṃ ñatvā mātāpi aṇḍakosaṃ bhindati  
 evaṃ tathārūpassa bhikkhuno ñāṇaparipākaṃ ñatvā satthāpi  
             ucchinda sinehamattano   kumudaṃ sāradikaṃva    pāṇinā 
              santimaggameva  brūhaya   nibbānaṃ  sugatena desitanti   
 ādinā nayena obhāsaṃ pharitvā gāthāya avijjaṇḍakosaṃ paharati  So gāthā 
 pariyosāne avijjaṇḍakosaṃ bhinditvā arahattaṃ pāpuṇāti  Tato paṭṭhāya yathā te 
 kukkuṭapotakā gāmakkhettaṃ upasobhayamānā tattha vicaranti  evaṃ ayaṃpi mahākhīṇāsavo 
 nibbānārammaṇaṃ phalasamāpattiṃ appetvā saṃghārāmaṃ upasobhayamāno vicarati  
      Phalagaṇḍassāti vaḍḍhakissa  Eso   hi olambakasaṅkhātabalaṃ dhāretvā   dārūnaṃ 
 gaṇḍaṃ haratīti phalagaṇḍoti vuccati  Vāsijaṭeti vāsīdaṇḍakassa gahaṇaṭṭhāne  Ettakaṃ 
 vā me ajja āsavānaṃ khīṇanti pabbajitassa hi pabbajjāsaṅkhepena uddesena 
 paripucchāya yonisomanasikārena vattapaṭipattiyā   niccakālaṃ āsavā khīyanti  Evaṃ 
 khīyamānānaṃ pana nesaṃ ettakaṃ ajja khīṇaṃ ettakaṃ hiyyoti evamassa ñāṇaṃ 
 na hotīti attho  Imāya upamāya vipassanānisaṃso dīpito  
      Hemantikenāti hemantasamayena  Paṭippassambhantīti   thirabhāvena parihāyanti  
 Evameva khoti ettha mahāsamuddo viya sāsanaṃ daṭṭhabbaṃ  nāvā viya yogāvacaro  
 nāvāya mahāsamudde pariyāyanaṃ viya imassa bhikkhuno ūnapañcavassakāle 
 ācariyupajjhāyānaṃ santike vicaraṇaṃ  nāvāya mahāsamuddaudakena khajjamānānaṃ 
 bandhanānaṃ tanubhāvo viya bhikkhuno pabbajjāsaṅkhepena uddesaparipucchādīhiyeva 
 saṃyojanānaṃ tanubhāvo  nāvāya thale ukkhittakālo viya bhikkhuno nissayamuttakassa 
 kammaṭṭhānaṃ gahetvā araññe vasanakālo  divā vātātapena saṃsussanaṃ viya 
  Footnote    khu dha          sārīputtattherassa saddhivihārikavatthu    cha Ma  so 
    cha Ma  cāretvā    cha Ma  vattapaṭipattiyā ca    Ma  parihāyantīti 
  
  
 page     
 Vipassanāñāṇena taṇhāsinehassa saṃsussanaṃ  rattiṃ himodakena temanaṃ viya 
 kammaṭṭhānaṃ nissāya uppannena pītipāmojjena cittatemanaṃ  rattindivaṃ vātātapehi 
 ceva himodakena ca paripakkaparitintānaṃ   bandhanānaṃ dubbalabhāvo viya vipassanā 
 ñāṇapītipāmojjehi saṃyojanānaṃ bhiyyoso mattāya dubbalabhāvo  pāvussakamegho viya 
 arahattamaggañāṇaṃ  meghavuṭṭhiudakena nāvāya antopūtibhāvo viya āraddhavipassakassa 
 rūpasattakādivasena vipassanaṃ vaḍḍhentassa okkhāyamāne pakkhāyamāne kammaṭṭhāne 
 ekadivasaṃ utusappāyādīni laddhā ekapallaṅkena nisinnassa arahattaphalādhigamo  
 pūtibandhanāya nāvāya kiñci kālaṃ ṭhānaṃ   viya khīṇasaṃyojanassa arahato mahājanaṃ 
 anuggaṇhantassa yāvatāyukaṃ ṭhānaṃ  pūtibandhanāya nāvāya anupubbena bhijjitvā 
 apaṇṇattikabhāvūpagamo viya khīṇāsavassa upādinnakakkhandhabhedena anupādisesāya 
 nibbānadhātuyā parinibbutassa apaṇṇattikabhāvūpagamoti imāya upamāya saṃyojanānaṃ 
 dubbalatā dīpitā  
                          Aggikkhandhopamasuttavaṇṇanā 
           Aṭṭhamaṃ atthuppattiyaṃ kathitaṃ  Atthuppatti panassa heṭṭhā 
 cūḷaccharāsaṅghātasuttavaṇṇanāya   vitthāritāeva  Passatha noti passatha nu  
 Āliṅgitvāti upagūhitvā  Upanisīdeyyāti samīpe nissāya nisīdeyya  
 Upanipajjeyyāti upagantvā nipajjeyya  Ārocayāmīti ācikkhāmi  Paṭivedayāmīti 
 paṭivedetvā jānāpetvā kathemi  Vālarajjuyāti assavālagovālehi vaṭṭitarajjuyā  
 Paccorasminti uramajjhe  Pheṇuddehakanti pheṇaṃ uddahitvā    ussādetvāti 
 attho  Attatthanti attano diṭṭhadhammikasamparāyikalokiyalokuttaraṃ atthaṃ  
 Paratthobhayatthesupi eseva nayo  Sesamettha yaṃ vattabbaṃ siyā  taṃ sabbaṃ 
 cūḷaccharāsaṅghātasuttassa   atthuppattiyaṃ kathitameva  
  Footnote    cha Ma  parisukkha        Sī  kañcikālaṭṭhānaṃ    mano  pū        
    cha Ma  uddehitvā    aṅ ekaka          accharāsaṅghātavagga 
  
  
 page     
 Idañca pana suttaṃ kathetvā satthā cūḷaccharāsaṅghātasuttaṃ kathesi  Navamaṃ 
 uttānatthameva  
                              Arakasuttavaṇṇanā 
           Dasame parittanti appaṃ thokaṃ  Tañhi sarasaparittatāyapi khaṇaparittatāyapi 
 ṭhitiparittatāyapi parittameva  Lahuṃ uppajjitvā nirujjhanato lahukaṃ    Mantāya 
 phoṭṭhabbanti mantāya phoṭṭhabbaṃ  puññāya jānitabbanti attho  Pabbateyyāti 
 pabbatasambhavā  Hārahārinīti rukkhanaḷaveḷuādīni haritabbāni harituṃ samatthā  Sesaṃ 
 sabbattha uttānamevāti  
                           Mahāvaggo sattamo 
                           
                                Vinayavagga 
                           Paṭhamavinayadharasuttavaṇṇanā 
           Aṭṭhamassa paṭhame āpattiṃ jānātīti āpattiṃyeva āpattīti jānāti  
 Sesapadesupi eseva nayo  
                           Dutiyavinayadharasuttavaṇṇanā 
           Dutiye svāgatānīti suāgatāni suppaguṇāni  Suvibhattānīti koṭṭhāsato 
 suṭṭhu vibhattāni  Suppavattīnīti āvajjitāvajjitaṭṭhāne suṭṭhu pavattāni daḷhaṃ 
 paguṇāni  Suvinicchitānīti suṭṭhu vinicchitāni  Suttasoti vibhaṅgato  
 Anubyañjanasoti khandhakaparivārato  
  Footnote    Sī  lahusaṃ  ṭīkāyaṃ ca 
  
  
 page     
                           Tatiyavinayadharasuttavaṇṇanā 
           Tatiye vinaye kho pana ṭhito hotīti vinayalakkhaṇe patiṭṭhito hoti  
 Asaṃhīroti na sakkā hoti gahitaggahaṇaṃ vissajjāpetuṃ  
                           Satthusāsanasuttavaṇṇanā 
           Navame ekoti adutiyo  Vūpakaṭṭhoti kāyena gaṇato  cittena kilesehi 
 vūpakaṭṭho dūrībhūto  Appamattoti satiavippavāse ṭhito  Pahitattoti pesitatto  
 Nibbidāyāti vaṭṭe ukkaṇṭhanatthāya  Virāgāyāti rāgādīnaṃ virajjanatthāya  
 Nirodhāyāti appavattikaraṇatthāya  Vūpasamāyāti kilesavūpasamāya appavattiyā  
 Abhiññāyāti tilakkhaṇaṃ āropetvā abhijānanatthāya  Sambodhāyāti maggasaṅkhātassa 
 sambodhassa atthāya  Nibbānāyāti nibbānassa sacchikaraṇatthāya  
                           Adhikaraṇasamathasuttavaṇṇanā 
           Dasame adhikaraṇāni samenti vūpasamentīti adhikaraṇasamathā  
 Uppannuppannānanti uppannānaṃ uppannānaṃ  Adhikaraṇānanti vivādādhikaraṇaṃ 
 anuvādādhikaraṇaṃ āpattādhikaraṇaṃ kiccādhikaraṇanti imesaṃ catunnaṃ  Samathāya vūpasamāyāti 
 samathatthañceva vūpasamanatthañca  Sammukhāvinayo dātabbo  pe  Tiṇavitthārakoti ime 
 satta samathā dātabbā  Tesaṃ vinicchayo vinayavaṇṇanāto   gahetabbo  Apica dīghanikāye 
 saṅgītisuttavaṇṇanāyaṃpi   vitthāritoyeva  tathā majjhimanikāye sāmagāmasutta 
 vaṇṇanāyāti  
                          Vinayavaggo aṭṭhamo  
  Footnote    cha Ma  vinicchayo vinayasaṃvaṇṇanato    su vi               
  
  
 page     
      Ito parāni satta suttāni uttānatthāneva  Na hettha kiñci heṭṭhā 
 avuttanayaṃ nāma atthīti  
                    Manorathapūraṇiyā aṅguttaranikāyaṭṭhakathāya 
                       sattakanipātavaṇṇanā niṭṭhitā  
                         
  
  
 page     
                           Aṭṭhakanipātavaṇṇanā 
                              Paṭhamapaṇṇāsaka 
                               Mettāvagga 
                            Mettāsuttavaṇṇanā 
          Aṭṭhakanipātassa paṭhame āsevitāyāti ādarena sevitāya  Bhāvitāyāti 
 vaḍḍhitāya  Bahulīkatāyāti punappunaṃ katāya  Yānīkatāyāti yuttayānasadisakatāya  
 Vatthukatāyāti patiṭṭhānaṭṭhena vatthu viya katāya  Anuṭṭhitāyāti paccupaṭṭhitāya  
 Paricitāyāti samanto citāya upacitāya  Susamāraddhāyāti suṭṭhu samāraddhāya 
 sukatāya  Ānisaṃsāti guṇā  Sukhaṃ supatītiādīsu yaṃ vattabbaṃ  taṃ ekādasakanipāte 
 vakkhāma  
      Appamāṇanti pharaṇavasena appamāṇaṃ  Tanū saṃyojanā honti  passato 
 upadhikkhayanti mettāpadaṭṭhānāya vipassanāya anukkamena upadhikkhayasaṅkhātaṃ arahattaṃ 
 pattassa dasa saṃyojanā pahīyantīti attho  Athavā tanū saṃyojanā hontīti 
 paṭighañceva paṭighasampayuttasaṃyojanā ca tanukā honti  Passato upadhikkhayanti tesaṃyeva 
 kilesūpadhīnaṃ khayasaṅkhātaṃ arahattaṃ   adhigamavasena passantassa  Kusalaṃ   tena hotīti tena 
 mettāyanena kusalaṃ   hoti  Sattasaṇḍanti sattasaṅkhātena saṇḍena samannāgataṃ  
 sattabharitanti attho  Jinitvāti   adaṇḍena asatthena dhammeneva vijinitvā  
 Rājissayoti isisadisā dhammikarājāno  Yajamānāti dānāni dadamānā  Anucariyagāti   
 vicariṃsu  
  Footnote    cha Ma  mettaṃ    cha Ma  kusalī    cha Ma  kusalo 
    cha Ma  vijetvāti    cha Ma  anupariyagāti 
  
  
 page     
      Sassamedhantiādīsu   porāṇakadhammikarājakāle   kira sassamedhaṃ purisamedhaṃ 
 sammāpāsaṃ vājapeyyanti   cattāri saṅgahavatthūni ahesuṃ  yehi rājāno lokaṃ 
 saṅgaṇhiṃsu  Tattha nipphannasassato dasamabhāgaggahaṇaṃ sassamedhaṃ nāma  sassasampādane 
 medhāvitāti attho  Mahāyodhānaṃ chamāsikabhattavetanānuppadānaṃ purisamedhaṃ nāma  
 purisasaṅgaṇhane medhāvitāti attho  Daliddamanussānaṃ hatthato lekhaṃ gahetvā tīṇi 
 vassāni vinā vaḍḍhiyā sahassadvisahassamattadhanānuppadānaṃ sammāpāsaṃ nāma  Tañhi sammā 
 manusse pāseti hadaye bandhitvā viya ṭhapeti  tasmā sammāpāsanti vuccati  tāta 
 mātulātiādinā nayena pana saṇhavācābhaṇanaṃ vājapeyyaṃ nāma  piyavācāti attho  Evaṃ 
 catūhi saṅgahavatthūhi saṅgahitaṃ raṭṭhaṃ iddhañceva hoti phītañca bahutannapānaṃ   khemaṃ 
 nirabbudaṃ  Manussā sammodamānā   ure putte naccentā apārutagharā viharanti  
 Idaṃ gharadvāresu aggaḷānaṃ abhāvato niraggaḷanti vuccati  Ayaṃ porāṇikā 
 paveṇi  
      Aparabhāge pana okkākarājakāle brāhmaṇā imāni cattāri saṅgahavatthūni 
 imañca raṭṭhasampattiṃ parivattetvā uddhaṃmūlakaṃ katvā assamedhantiādike pañca 
 yaññe nāma akaṃsu  Tesu assamettha medhanti vadhentīti assamedho  Dvīhi pariyaññehi 
 yajitabbassa ekavīsatiyūpassa ekasmiṃ pacchimadivaseyeva sattanavutipañcapasusata 
 ghātabhiṃsanassa ṭhapetvā bhūmiñca purise ca avasesasabbavibhavadakkhiṇassa yaññassetaṃ adhivacanaṃ  
 Purisamettha medhantīti purisamedho  Catūhi pariyaññehi yajitabbassa saddhiṃ bhūmiyā 
 assamedhe vuttavibhavadakkhiṇassa yaññassetaṃ adhivacanaṃ  Sammamettha pāsantīti 
 sammāpāso  Divase divase yugacchiggaḷe pavesanadaṇḍasaṅkhātaṃ sammaṃ khipitvā tassa 
 patitokāse vediṃ katvā saṃhārimehi yūpādīhi sarassatīnadiyā nimuggokāsato pabhūti 
  Footnote    cha Ma  assamedhantiādīsu  sā pa          yaññasuttavaṇṇanā 
    cha Ma  porāṇakarājakāle    cha Ma  vācāpeyyanti  evamuparipi 
    cha Ma  bahuannapānaṃ    cha Ma  manussā mudā modamānā 
  
  
 page     
 Paṭilomaṃ gacchantena yajitabbassa satrayāgassetaṃ   adhivacanaṃ  Vājamettha pivantīti 
 vājapeyyo  Ekena pariyaññena sattarasahi pasūhi yajitabbassa beluvayūpassa sattarasayutta 
 dakkhiṇassa   yaññassetaṃ adhivacanaṃ  Natthi ettha aggaḷāti niraggaḷo  Navahi 
 pariyaññehi yajitabbassa saddhiṃ bhūmiyā ca purisehi ca assamedhe vuttavibhavadakkhiṇassa 
 sabbamedhapariyāyanāmassa assamedhavikappassetaṃ adhivacanaṃ  
      Kalampi te nānubhavanti soḷasinti te sabbepi mahāyāgā ekassa metta 
 cittassa vipākamahantatāya soḷasiṃ kalaṃ na agghanti  soḷasamaṃ bhāgaṃ na pāpuṇantīti 
 attho  Na jinātīti na attanā parassa jāniṃ karoti  Na jāpayeti na parena 
 parassa jāniṃ kāreti  Mettaṃsoti mettāsamādhicittakoṭṭhāso   hutvā  Sabba 
 bhūtānanti sabbasattesu  Veraṃ tassa na kenacīti tassa kenaci saddhiṃ akusalaveraṃ 
 vā puggalaveraṃ vā natthi  
                             Paññāsuttavaṇṇanā 
          Dutiye ādibrahmacariyikāyāti maggabrahmacariyassa ādibhūtāya  Paññāyāti 
 vipassanāya  Garuṭṭhāniyanti gāravuppattipaccayabhūtaṃ garubhāvanīyaṃ  Tibbanti bahalaṃ    
 Paripucchatīti atthapālianusandhipubbāparāni   pucchati  Paripañhatīti pañhaṃ karoti  
 idañcidañca paripucchissāmīti vitakketi  Dvayenāti duvidhena  Anānākathikoti 
 anānattakathiko hoti  Atiracchānakathikoti nānāvidhaṃ tiracchānakathaṃ na katheti  Ariyaṃ 
 vā tuṇhībhāvanti ariyatuṇhībhāvo nāma catutthajjhānaṃ sesakammaṭṭhānamanasikāropi 
 pavattati     Jānaṃ jānātīti jānitabbaṃ jānāti  Passaṃ passatīti passitabbaṃ passati  
 Piyatāyāti piyabhāvatthāya  Garutāyāti garubhāvatthāya  Bhāvanāyāti bhāvanatthāya guṇa 
 sambhāvanāya vā  Sāmaññāyāti samaṇadhammatthāya  Ekībhāvāyāti nirantarabhāvatthāya  
  Footnote    Ma  sataghātassetaṃ    Ma  sattarasasattarasakadakkhiṇassa  cha  sattarasakadakkhiṇassa 
    cha Ma  mettāyamānacittakoṭṭhāso    Ma  balavaṃ 
    cha Ma     pubbāparaṃ    cha Ma  vaṭṭati 
  
  
 page     
                           Appiyasuttadvayavaṇṇanā 
           Tatiye appiyapasaṃsīti appiyajanassa pasaṃsako vaṇṇabhāṇī  Piyagarahīti 
 piyajanassa nindako garahako  Catutthe anavaññattikāmoti aho vata maṃ aññena 
 avajāneyyunti  anavajānanakāmo  Akālaññūti kālākālaṃ   na jānāti  akāle 
 katheti  Asucīti asucikāyakammādīhi samannāgato  
                          Paṭhamalokadhammasuttavaṇṇanā 
          Pañcame lokassa dhammāti lokadhammā  Etehi vimuttā   nāma natthi  
 buddhānaṃpi honti  Tenevāha lokaṃ anuparivattantīti anubandhanti nappajahanti  
 lokato na nivattantīti attho  Loko ca aṭṭha lokadhamme anuparivattatīti ayañca 
 loko ete anubandhati na pajahati  tehi dhammehi na nivattatīti attho  
      Lābho alābhoti lābhe āgate alābho āgatoyevāti veditabbo  Ayasādīsupi 
 eseva nayo  Avekkhati vipariṇāmadhammeti vipariṇāmadhammā imeti evaṃ avekkhati  
 Vidhūpitāti vidhamitā viddhaṃsitā  Padañca ñatvāti nibbānapadaṃ jānitvā  
 Sammappajānāti bhavassa pāragūti bhavassa pāraṃ gato nipphattiṃ matthakaṃ patto  nibbānapadaṃ 
 ñatvāva taṃ pāraṃ gatabhāvaṃ sammappajānātīti  Imasmiṃ sutte vaṭṭavivaṭṭaṃ kathitaṃ  
                          Dutiyalokadhammasuttavaṇṇanā 
          Chaṭṭhe ko visesoti kiṃ visesakāraṇaṃ  Ko adhippāyasoti   ko adhikap 
 payogo  Pariyādāyāti gahetvā pariniṭṭhapetvā  Idhāpi vaṭṭavivaṭṭameva kathitaṃ  
                          Devadattavipattisuttavaṇṇanā 
          Sattame acirapakkanteti saṃghaṃ bhinditvā nacirapakkante  Ārabbhāti 
  Footnote    cha Ma  kathākālaṃ    Ma  mutto  cha  muttā    cha Ma  adhippayāsoti 
  
  
 page     
 Āgamma paṭicca sandhāya  Attavipattinti attano vipattiṃ vipannākāraṃ  Sesapadesupi 
 eseva nayo  Abhibhuyyāti abhibhavitvā madditvā  
                           Uttaravipattisuttavaṇṇanā 
           Aṭṭhame vaṭṭajālikāyanti   evaṃnāmake vihāre  So kira vaṭṭavane   
 niviṭṭhattā vaṭṭajālikāti saṅkhaṃ gato    Pāturahosīti imamatthaṃ devarañño 
 ārocessāmīti āgantvā   pākaṭo ahosi  Ādibrahmacariyakoti sikkhāttayasaṅgahassa 
 sakalabrahmacariyassa   ādibhūto  
                             Nandasuttavaṇṇanā 
          Navame kulaputtoti jātikulaputto  Balavāti thāmasampanno  Pāsādikoti 
 rūpasampattiyā pasādajanako  Tibbarāgoti bahalarāgo    Kimaññatthātiādīsu   
 ayamattho  kimaññena kāraṇena kathitena  ayaṃ nando indriyesu guttadvāro 
 bhojane mattaññū jāgariyamanuyutto satisampajaññena samannāgato  yehi   nando 
 sakkoti paripuṇṇaṃ parisuddhaṃ brahmacariyaṃ carituṃ  Sace imehi kāraṇehi samannāgato 
 nābhavissa  na sakkuṇeyyāti  Itiha tatrāti   evaṃ tattha  Imasmiṃ sutte vaṭṭameva 
 kathitaṃ  
                            Kāraṇḍavasuttavaṇṇanā 
           Dasame aññenāññaṃ paṭicaratīti aññena kāraṇena vacanena vā 
 aññaṃ kāraṇaṃ vacanaṃ vā paṭicchādeti  Bahiddhā kathaṃ apanāmetīti bāhirato 
  Footnote    Sī  dhavajālikāyanti  cha Ma  vaṭajālikāyanti    cha Ma  vaṭavane 
    Sī  niṭṭhaṃ gato    cha Ma  gantvā 
    cha Ma  sikkhattayasaṅgahassa sakalasāsanabrahmacariyassa    Sī  balavarāgo 
    cha Ma  kimaññatrāti    Sī  Ma  yena    cha Ma  tatthāti 
  
  
 page     
 Aññaṃ āgantukakathaṃ otāreti    Apaneyyoti nīharitabbo esa    Samaṇadūsīti 
 samaṇadūsako  Samaṇapalāpoti vīhīsu vīhipalāpo viya nissāratāya samaṇesu samaṇa 
 palāPo  Samaṇakaraṇḍavoti samaṇakacavaro  Bahiddhā nāsentīti bahi nīharanti  Yavakaraṇeti 
 yavakkhette  Phusayamānassāti   ucce ṭhāne ṭhatvā mahāvāte ophunīyamānassa  
 Apasammajjantīti sāradhaññānaṃ ekato dubbaladhaññānaṃ ekato karaṇatthaṃ punappunaṃ 
 apasammajjantīti  apasammajjanīsaṅkhātena vātaggāhinā suppena vā vatthena vā 
 nīharanti    Daddaranti daddarasaddaṃ    
      Saṃvāsāyāti   saṃvāsena  Vijānethāti   jāneyyātha  Santavācoti saṇhavāco  
 Janavatīti janamajjhe  Raho karoti karaṇanti karaṇaṃ vuccati pāpakammaṃ  taṃ raho 
 paṭicchanno hutvā karoti  Saṃsappī ca musāvādīti saṃsappitvā musāvādī  musā 
 bhaṇanto saṃsappati phandatīti attho  Imasmiṃ sutte vaṭṭameva kathetvā gāthāsu 
 vaṭṭavivaṭṭaṃ kathitanti  
                          Mettāvaggo paṭhamo 
                           
                                Mahāvagga 
                            Verañjasuttavaṇṇanā 
             Dutiyassa paṭhame abhivādetīti evamādīni na samaṇo gotamoti ettha 
 vuttanakārena yojetvā evamatthato veditabbāni   na vandati nāsanā vuṭṭhāti  
 nāpi idha bhonto nisīdantūti evaṃ āsanena vā nimantetīti  Ettha hi vāsaddo 
  Footnote    Ma  osāreti    cha Ma  apaneyyesoti apaneyyo nīharitabbo esa 
    cha Ma  phuṇamānassāti    Sī  ka  paharanti    Sī  ka  babbarasaddaṃ 
    cha Ma  saṃvāsāyanti    cha Ma  vijānāthāti    cha Ma  evamettha attho veditabbo 
  
  
 page     
 Vibhāvane nāma atthe rūpaṃ niccaṃ vā aniccaṃ vātiādīsu viya  Evaṃ vatvā 
 atha attano abhivādanādīni akarontaṃ bhagavantaṃ disvā āha tayidaṃ bho gotama 
 tathevāti  Yaṃ taṃ mayā sutaṃ  taṃ tatheva  taṃ savanañca me dassanañca saṃsandati 
 sameti  atthato ekībhāvaṃ gacchati  Na hi bhavaṃ gotamo  pe  Āsanena vā nimantetīti  
 Evaṃ attanā sutaṃ diṭṭhena nigametvā nindanto āha tayidaṃ bho gotama na 
 sampannamevāti taṃ abhivādanādīnaṃ akaraṇaṃ ayuttameva  
      Athassa bhagavā attukkaṃsanaparavambhanadosaṃ anupagamma karuṇāsītalena dahayena 
 taṃ aññāṇaṃ vidhamitvā yuttabhāvaṃ dassetukāmo nāhantaṃ brāhmaṇātiādimāha  
 Tatrāyaṃ saṅkhepattho  ahaṃ brāhmaṇa appaṭihatena sabbaññutañāṇacakkhunā 
 olokentopi taṃ puggalaṃ etasmiṃ sadevakādibhede loke na passāmi  Yamahaṃ 
 abhivādeyyaṃ vā paccuṭṭheyyaṃ vā āsanena vā nimanteyyaṃ  Anacchariyaṃ vā etaṃ  
 svāhaṃ ajja sabbaññutaṃ patto evarūpaṃ nipaccakārārahaṃ puggalaṃ na passāmi  
 Apica kho yadāpāhaṃ sampatijātova uttarena mukho sattapadavītihārena gantvā sakalaṃ 
 dasasahassīlokadhātuṃ olokesiṃ  tadāpi etasmiṃ sadevakādibhede loke taṃ puggalaṃ 
 na passāmi  yassāhaṃ   evarūpaṃ nipaccakāraṃ kareyyaṃ  Athakho maṃ soḷasakappasahassāyuko 
 khīṇāsavamahābrahmāpi añjaliṃ paggahetvā tvaṃ sadevake   loke mahāpuriso  tvaṃ 
 sadevakassa lokassa aggo ca jeṭṭho ca seṭṭho ca  natthi tayā uttaritaroti 
 sañjātasomanasso paṭimānesi  Tadāpi cāhaṃ attanā uttaritaraṃ apassanto 
 āsabhivācaṃ nicchāresiṃ aggohamasmi lokassa  jeṭṭhohamasmi lokassa  seṭṭhohamasmi 
 lokassāti  Evaṃ sampatijātassāpi mayhaṃ abhivādanādiraho puggalo natthi  
 svāhaṃ idāni sabbaññutaṃ patto kaṃ abhivādeyyaṃ  Tasmā tvaṃ brāhmaṇa mā 
 tathāgatā   evarūpaṃ paramanipaccakāraṃ patthayi    Yañhi brāhmaṇa tathāgato abhivādeyya 
  Footnote    cha Ma  yamahaṃ    cha Ma  ayaṃ pāṭho na dissati 
    Ma  tathāgate    Ma  patthayittha 
  
  
 page     
 Vā  pe  Āsanena vā nimanteyya  muddhāpi tassa puggalassa rattipariyosāne 
 paripākasithilabandhanaṃ vaṇṭā muttatālaphalaṃ viya gīvato chijjitvā sahasāva bhūmiyaṃ 
 vipateyya  
      Evaṃ vuttepi brāhmaṇo duppaññatāya tathāgatassa kolajeṭṭhabhāvaṃ 
 asallakkhento kevalaṃ taṃ vacanaṃ asahamāno āha arasarūpo bhavaṃ gotamoti  Ayaṃ 
 kirassa adhippāyo  yaṃ loke abhivādanapaccuṭṭhānaañjalikammasāmīcikammaṃ sāmaggi 
 rasoti vuccati  taṃ bhoto gotamassa natthi  Tasmā arasarūpo bhavaṃ gotamo  arasajātiko 
 arasasabhāvoti  Athassa bhagavā cittamudubhāvajananatthaṃ ujuvipaccanakabhāvaṃ pariharanto aññathā 
 tassa vacanassa atthaṃ attani sandassento atthi khvesa brāhmaṇa pariyāyotiādimāha  
      Tattha atthi khvesāti atthi kho esa  Pariyāyoti kāraṇaṃ  Idaṃ vuttaṃ 
 hoti  atthi kho brāhmaṇa etaṃ kāraṇaṃ  yena kāraṇena maṃ arasarūpo 
 bhavaṃ gotamoti vadamāno puggalo sammā vadeyya  avitathavādīti saṅkhaṃ gaccheyya  
 katamo pana soti  ye te brāhmaṇa rūparasā  pe  Phoṭṭhabbarasā  te tathāgatassa 
 pahīnāti  Kiṃ vuttaṃ hoti  ye te jātivasena vā upapattivasena vā seṭṭha 
 sammatānampi puthujjanānaṃ rūpārammaṇādīni assādentānaṃ abhinandantānaṃ rajjantānaṃ 
 uppajjanti kāmasukhassādasaṅkhātā rūparasā saddarasā gandharasā rasarasā phoṭṭhabbarasā  
 ye imaṃ lokaṃ gīvāyaṃ bandhitvā viya āviñchanti vatthārammaṇādisāmaggiyā vā   
 uppannattā sāmaggirasāti vuccanti  te sabbepi tathāgatassa pahīnā  mayhaṃ 
 pahīnāti vattabbepi mamaṃkārena   attānaṃ anukkhipanto dhammaṃ deseti  
 Desanāvilāso vā esa tathāgatassa  
  Footnote    cha Ma     sāmaggiyañca    cha Ma  mamākārena 
  
  
 page     
      Tattha pahīnāti cittasantānato vigatā  pajahitā vā  Etasmiṃ panatthe karaṇe 
 sāmivacanaṃ daṭṭhabbaṃ  Ariyamaggasatthena ucchinnaṃ taṇhāvijjāmayamūlaṃ etesanti 
 ucchinnamūlā  Tālavatthu viya nesaṃ vatthu katanti tālāvatthukatā  Yathā hi 
 tālarukkhaṃ samūlaṃ uddharitvā tassa vatthumatte tasmiṃ padese kate na puna tassa 
 tālassa uppatti paññāyati  evaṃ ariyamaggasatthena samūle rūpādirase uddharitvā 
 tesaṃ pubbe uppannapubbabhāvena vatthumatte cittasantāne kate sabbepi te 
 tālāvatthukatāti vuccanti  Aviruḷhidhammattā vā matthakacchinnatālo viya katāti 
 tālāvatthukatā  Yasmā pana evaṃ tālāvatthukatā anabhāvaṃkatā honti  yathā 
 nesaṃ pacchābhāvo na hoti  tathā katā honti  Tasmā āha anabhāvaṃkatāti  
 Āyatiṃ anuppādadhammāti anāgate anuppajjanakasabhāvā  
      No ca kho yaṃ tvaṃ sandhāya vadesīti yañca kho tvaṃ sandhāya vadesi  so 
 pariyāyo na hoti  Nanu ca evaṃ vutte yo brāhmaṇena vutto sāmaggiraso  
 tassa attani vijjamānatā anuññātā hotīti  na hoti  Yo hi naṃ sāmaggirasaṃ 
 kātuṃ bhabbo hutvā na karoti  so tadabhāvena arasarūpoti vattabbataṃ arahati  
 Bhagavā pana abhabbova etaṃ kātuṃ  tenassa kāraṇena   abhabbataṃ pakāsento āha 
 no ca kho yaṃ tvaṃ sandhāya vadesīti  Yaṃ pariyāyaṃ sandhāya tvaṃ maṃ arasarūpoti 
 vadesi  so amhesu neva vattabboti  
      Evaṃ brāhmaṇo attanā adhippetaṃ arasarūpataṃ āropetuṃ asakkonto 
 athāparaṃ nibbhogo bhavantiādimāha  Sabbapariyāyesu cettha vuttanayeneva yojanākkamaṃ 
 viditvā sandhāya bhāsitamatthaṃ evaṃ veditabbaṃ  brāhmaṇo tadeva vayovuḍḍhānaṃ 
 abhivādanādikammaṃ loke sāmaggiparibhogoti maññamāno tadabhāvena ca bhagavantaṃ 
 nibbhogotiādi āha  Bhagavā ca yvāyaṃ rūpādīsu sattānaṃ chandarāgaparibhogo  
 tadabhāvaṃ attani sampassamāno aparaṃ pariyāyamanujāni  
  Footnote    cha Ma  karaṇe 
  
  
 page     
      Puna brāhmaṇo yaṃ loke vayovuḍḍhānaṃ abhivādanādikusalasamudācārakammaṃ 
 lokiyā karonti  tassa akiriyaṃ sampassamāno bhagavantaṃ akiriyavādoti āha  
 Bhagavā pana yasmā kāyaduccaritādīnaṃ akiriyaṃ vadati  tasmā taṃ akiriyavāditaṃ   attani 
 sampassamāno aparaṃ pariyāyamanujāni  Tattha ṭhapetvā kāyaduccaritādīni avasesā 
 akusalā dhammā anekavihitā pāpakā akusalā dhammāti veditabbā  
      Puna brāhmaṇo tadeva abhivādanādikammaṃ bhagavati apassanto imaṃ āgamma 
 ayaṃ lokatanti lokappaveṇī ucchijjatīti  maññamāno bhagavantaṃ ucchedavādoti 
 āha  Bhagavā pana yasmā pañcakāmaguṇikarāgassa ceva akusalacittadvayasampayuttassa 
 ca dosassa anāgāmimaggena ucchedaṃ vadati  sabbākusalasambhavassa pana mohassa 
 arahattamaggena ucchedaṃ vadati  ṭhapetvā te tayo avasesānaṃ pāpakānaṃ akusalānaṃ 
 dhammānaṃ yathānurūpaṃ catūhi maggehi ucchedaṃ vadati  tasmā taṃ ucchedavādaṃ   attani 
 sampassamāno aparaṃ pariyāyamanujāni  
      Puna brāhmaṇo jigucchati maññe samaṇo gotamo idaṃ vayovuḍḍhānaṃ 
 abhivādanādikulasamudācārakammaṃ  tena na taṃ karotīti maññamāno bhagavantaṃ jegucchīti āha  
 Bhagavā pana yasmā jigucchati kāyaduccaritādīhi  yāni kāyavacīmanoduccaritāni ceva yā ca 
 anekavihitānaṃ pāpakānaṃ akusalānaṃ dhammānaṃ samāpatti samāpajjanā samaṅgibhāvo  taṃ 
 sabbaṃpi gūthaṃ viya maṇḍanakajātiko puriso jigucchati hiriyati  tasmā taṃ jegucchitaṃ 
 attani sampassamāno aparaṃ pariyāyamanujāni  Tattha kāyaduccaritenātiādi 
 karaṇavacanaṃ upayogatthe daṭṭhabbaṃ  
      Puna brāhmaṇo tadeva abhivādanādikammaṃ bhagavati apassanto ayaṃ idaṃ 
 lokajeṭṭhakakammaṃ vineti vināseti  athavā yasmā etaṃ sāmīcikammaṃ na karoti  
  Footnote    Ma  akiriyavādaṃ    Ma  taṃ ucchedabhāvaṃ 
  
  
 page     
 Tasmā ayaṃ vinetabbo niggaṇhitabboti maññamāno bhagavantaṃ venayikoti 
 āha  Tatrāyaṃ vacanattho    vinayatīti vinayo  vināsetīti vuttaṃ hoti  Vinayoeva 
 venayiko  Vinayaṃ vā arahatīti venayiko  niggahaṃ arahatīti vuttaṃ hoti  Bhagavā 
 pana yasmā rāgādīnaṃ vinayāya vūpasamāya dhammaṃ deseti  tasmā venayiko 
 hoti  Ayameva cettha padattho  vinayāya dhammaṃ desetīti venayiko  Vicitrā hi 
 taddhitavutti  Svāyantaṃ venayikabhāvaṃ attani sampassamāno aparaṃ pariyāyamanujāni  
      Puna brāhmaṇo yasmā abhivādanādīni sāmīcikammāni karontā vayovuḍḍhe 
 tosenti hāsenti  akarontā pana tāpenti vihesenti domanassaṃ nesaṃ 
 uppādenti  bhagavā ca tāni na karoti  tasmā ayaṃ vayovuḍḍhe tapatīti 
 maññamāno sappurisācāravirahitattā vā kapaṇapuriso ayanti maññamāno bhagavantaṃ 
 tapassīti āha  Tatrāyaṃ padattho  tapatīti tapo  roseti vihesetīti attho  
 Sāmīcikammākaraṇassetaṃ adhivacanaṃ  Tapo assa atthīti tapasSī  Dutiye atthavikappe 
 byañjanāni avicāretvā loke kapaṇapuriso tapassīti vuccati  Bhagavā pana 
 ye akusalā dhammā lokaṃ tapanato tapanīyāti vuccanti  tesaṃ pahīnattā yasmā 
 tapassīti saṅkhaṃ gato  tasmā taṃ tapassitaṃ attani sampassamāno aparaṃ pariyāya 
 manujāni  Tatrāyaṃ vacanattho  tapantīti tapā  akusalānaṃ dhammānametaṃ adhivacanaṃ  
 Te tape assi nirassi pahāsi viddhaṃsīti tapasSī  
      Puna brāhmaṇo taṃ abhivādanādikammaṃ devalokagabbhasampattiyā devalokapaṭisandhi 
 paṭilābhāya saṃvattatīti maññamāno bhagavati cassa abhāvaṃ disvā bhagavantaṃ 
 apagabbhoti āha  Kodhavasena vā bhagavato mātukucchismiṃ paṭisandhiggahaṇe dosaṃ 
 dassentopi evamāha  Tatrāyaṃ padattho    gabbhato apagatoti apagabbho  abhabbo 
 devalokūpapattiṃ pāpuṇitunti adhippāyo  Hīno vā gabbho assāti apagabbho  
  Footnote    cha Ma  padattho    cha Ma  vacanattho 
  
  
 page     
 Devalokagabbhaparibāhirattā  āyatiṃ hīnagabbhapaṭilābhabhāgīti hīno vāssa   mātukucchismiṃ 
 gabbhavāso ahosīti adhippāyo  Bhagavato pana yasmā āyatiṃ gabbhaseyyā apagatā  
 tasmā so taṃ apagabbhataṃ attani sampassamāno aparaṃ pariyāyamanujāni  Tatrāpi   
 yassa kho brāhmaṇa āyatiṃ gabbhaseyyā punabbhavābhinibbatti pahīnāti etesaṃ 
 padānaṃ evamattho daṭṭhabbo  brāhmaṇa yassa puggalassa anāgate gabbhaseyyā 
 punabbhave ca abhinibbatti anuttarena maggena vihatakāraṇattā pahīnā  Gabbhaseyyāgahaṇena 
 cettha jalābujayoni gahitā  punaḷbhavābhinibbattiggahaṇena itarā tissopi  
      Apica gabbhassa seyyā gabbhaseyyā  Punabbhavoeva abhinibbatti punabbhavābhi 
 nibbattīti evamettha attho daṭṭhabbo  Yathā ca viññāṇaṭṭhitīti vuttepi na 
 viññāṇato aññā ṭhiti atthi  evamidhāpi na gabbhato aññā seyyā 
 veditabbā  Abhinibbatti ca nāma yasmā punabbhavabhūtāpi apunabbhavabhūtāpi atthi  idha 
 ca punabbhavabhūtā adhippetā  tasmā vuttaṃ punabbhavoeva abhinibbatti punabbhavābhi 
 nibbattīti  
      Evaṃ āgatakālato paṭṭhāya arasarūpatādīhi aṭṭhahi akkosavatthūhi akkosantaṃpi 
 brāhmaṇaṃ bhagavā dhammissaro dhammarājā dhammassāmī tathāgato anukampāya 
 sītaleneva   cakkhunā brāhmaṇaṃ olokento yaṃ dhammadhātuṃ paṭivijjhitvā desanā 
 vilāsappatto nāma hoti  tassā dhammadhātuyā suppaṭividdhattā vigatavalāhake 
 nabhe puṇṇacando viya ca saradakāle suriyo viya ca brāhmaṇassa hadayandhakāraṃ 
 vidhamanto   tāniyeva akkosavatthūni tena tena pariyāyena aññathā desetvā 
 punapi attano karuṇāvipphāraṃ aṭṭhahi lokadhammehi akampiyabhāvena paṭiladdhaṃ 
  Footnote    Ma  tassa    cha Ma  tatra ca 
    Sī  anukampāsītaleneva    cha Ma  vidhamento 
  
  
 page     
 Tādiguṇalakkhaṇaṃ paṭhavīsamacittataṃ akuppadhammatañca pakāsento ayaṃ brāhmaṇo kevalaṃ 
 palitasirakhaṇḍadantavalittacatādīhi attano vuḍḍhabhāvaṃ sallakkheti  no ca kho jānāti 
 attānaṃ jātiyā anugataṃ jarāya anusaṭaṃ byādhinā abhibhūtaṃ   maraṇena abbhāhataṃ 
 ajja maritvā puna sveva uttānasayanadārakabhāvagamanīyaṃ  Mahantena kho pana ussāhena 
 mama santikaṃ āgato  tadassa āgamanaṃ sātthakaṃ hotūti cintetvā imasmiṃ loke 
 attano appaṭisamaṃ purejātabhāvaṃ dassento seyyathāpi brāhmaṇātiādinā nayena 
 brāhmaṇassa dhammadesanaṃ vaḍḍhesi  
      Tattha seyyathāpītiādīnaṃ heṭṭhā vuttanayeneva attho veditabbo  Ayaṃ 
 pana viseso  heṭṭhā vuttanayeneva hi te kukkuṭapotakā pakkhe vidhunantā 
 taṃkhaṇānurūpaṃ viravantā nikkhamanti  Evaṃ nikkhamantānañca   tesaṃ yo paṭhamataraṃ 
 nikkhamati  so jeṭṭhoti vuccati  Tasmā bhagavā tāya upamāya attano jeṭṭhabhāvaṃ 
 sādhetukāmo brāhmaṇaṃ pucchati yo nu kho tesaṃ kukkuṭacchāpakānaṃ  pe  Kinti 
 svāssa vacanīyoti  Tattha kukkuṭacchāpakānanti kukkuṭapotakānaṃ  Kinti svāssa 
 vacanīyoti so kinti vacanīyo assa  kiṃ vattabbo bhaveyya jeṭṭho vā kaniṭṭho 
 vāti  
      jeṭṭhotissa bho gotama vacanīyoti bho gotama so jeṭṭhoiti assa 
 vacanīyo  Kasmāti ce  so hi nesaṃ jeṭṭhoti  yasmā so tesaṃ vuḍḍhataroti 
 attho  Athassa bhagavā upamaṃ sampaṭipādento evameva khoti āha  Yathā so 
 kukkuṭapotako  evaṃ ahampi  Avijjāgatāya pajāyāti avijjā vuccati aññāṇaṃ  
 tattha gatāya  Pajāyāti sattādhivacanametaṃ  avijjākosassa anto paviṭṭhesu sattesūti 
 vuttaṃ hoti  Aṇḍabhūtāyāti aṇḍe bhūtāya jātāya   sañjātāya  Yathā hi aṇḍe 
 nibbattā ekacce sattā aṇḍabhūtāti vuccanti  evamayaṃ sabbāpi pajā 
  Footnote    cha Ma  adhibhūtaṃ    Ma  nikkhantānaṃ    cha Ma  pajātāya 
  
  
 page     
 Avijjaṇḍakose nibbattattā aṇḍabhūtāti vuccati  Pariyonaddhāyāti tena 
 avijjaṇḍakosena samantato onaddhāya baddhāya veṭhitāya  Avijjaṇḍakosaṃ padāletvāti 
 taṃ avijjāmayaṃ aṇḍakosaṃ bhinditvā  Ekova loketi sakalepi lokasannivāse 
 ahameva eko adutiyo  Anuttaraṃ sammāsambodhiṃ abhisambuddhoti uttaravirahitaṃ 
 sabbaseṭṭhaṃ sammā sāmañca bodhiṃ  athavā pasatthaṃ sundarañca bodhiṃ  Arahatta 
 maggañāṇassetaṃ nāmaṃ  sabbaññutañāṇassāpi nāmameva  ubhayampi vaṭṭati  Aññesaṃ 
 arahattamaggo anuttarā bodhi hoti  na hotīti  na hoti  Kasmā  asabbaguṇa 
 dāyakattā  Tesañhi kassaci arahattamaggo arahattaphalameva deti  kassaci tisso 
 vijjā  kassaci cha abhiññā  kassaci catasso paṭisambhidā  kassaci sāvakapāramiñāṇaṃ  
 Paccekabuddhānaṃpi paccekabodhiñāṇameva deti  buddhānaṃ pana sabbaguṇasampattiṃ 
 deti abhiseko viya rañño sabbalokissarabhāvaṃ  Tasmā aññassa kassacipi 
 anuttarā bodhi na hotīti  Abhisambuddhoti abbhaññāsiṃ paṭivijjhiṃ  pattomhi 
 adhigatomhīti vuttaṃ hoti  
      Idāni yadetaṃ bhagavatā evameva khotiādinā nayena vuttaṃ opammasampaṭipādanaṃ  
 taṃ evaṃ atthena saṃsanditvā veditabbaṃ  yathā hi tassā kukkuṭiyā attano aṇḍesu 
 adhisayanāditividhakiriyākaraṇaṃ  evaṃ bodhipallaṅke nisinnassa bodhisattabhūtassa bhagavato 
 attano santāne aniccaṃ dukkhaṃ anattāti tividhānupassanākaraṇaṃ  kukkuṭiyā 
 tividhakiriyāsampādanena aṇḍānaṃ apūtibhāvo viya bodhisattabhūtassa bhagavato 
 tividhānupassanāsampādanena vipassanāñāṇassa aparihāni  kukkuṭiyā tividhakiriyākaraṇena 
 aṇḍānaṃ allasinehapariyādānaṃ viya bodhisattabhūtassa bhagavato tividhānupassanāsampādanena 
 bhavattayānugatanikantisinehapariyādānaṃ  kukkuṭiyā tividhakiriyākaraṇena aṇḍakapālānaṃ 
 tanubhāvo viya bodhisattabhūtassa bhagavato tividhānupassanāsampādanena avijjaṇḍakosassa 
 tanubhāvo  kukkuṭiyā tividhakiriyākaraṇena kukkuṭapotakassa pādanakhatuṇḍakānaṃ 
 thaddhakharabhāvo viya bodhisattabhūtassa 
  
  
 page     
 Bhagavato tividhānupassanāsampādanena vipassanāñāṇassa tikkhakharavippasannasūrabhāvo  
 kukkuṭiyā tividhakiriyākaraṇena kukkuṭapotakassa pariṇāmakālo viya bodhisattabhūtassa 
 bhagavato tividhānupassanāsampādanena vipassanāñāṇassa pariṇāmakālo vaḍḍhikālo 
 gabbhaggahaṇakālo  kukkuṭiyā tividhakiriyākaraṇena kukkuṭapotakassa pādanakhasikhāya 
 vā mukhatuṇḍakena vā aṇḍakosaṃ padāletvā pakkhe papphoṭetvā sotthinā 
 abhinibbhidākālo viya bhagavato tividhānupassanāsampādanena vipassanāñāṇagabbhaṃ   
 gaṇhāpetvā anupubbādhigatena arahattamaggena avijjaṇḍakosaṃ padāletvā 
 chaabhiññāpakkhe   papphoṭetvā sotthinā sakalabuddhaguṇānaṃ sacchikatakālo veditabbo  
      Ahañhi brāhmaṇa jeṭṭho lokassāti brāhmaṇa yathā tesaṃ kukkuṭa 
 potakānaṃ paṭhamataraṃ aṇḍakosaṃ padāletvā abhinibbatto   kukkuṭapotako jeṭṭho hoti  
 evaṃ avijjāgatāya pajāya taṃ avijjaṇḍakosaṃ padāletvā paṭhamataraṃ ariyāya jātiyā 
 jātattā ahañhi jeṭṭho vuḍḍhatamoti saṅkhaṃ gato  sabbaguṇehi pana appaṭisamattā 
 seṭṭhoti  
      Evaṃ bhagavā attano anuttaraṃ jeṭṭhaseṭṭhabhāvaṃ brāhmaṇassa pakāsetvā 
 idāni yāya paṭipadāya taṃ adhigato  taṃ paṭipadaṃ pubbabhāgato pabhūti dassetuṃ 
 āraddhaṃ kho pana me brāhmaṇātiādimāha  Tattha āraddhaṃ kho pana me brāhmaṇa 
 viriyaṃ ahosīti brāhmaṇa na mayā ayaṃ anuttaro jeṭṭhaseṭṭhabhāvo kusītena 
 muṭṭhassatinā sāraddhakāyena vikkhittacittena adhigato  apica kho tadadhigamāya 
 āraddhaṃ kho pana me viriyaṃ ahosi  Bodhimaṇḍe nisinnena mayā catusammappadhāna 
 bhedaṃ viriyaṃ āraddhaṃ ahosi  paggahitaṃ asithilappavattitaṃ  Āraddhattāyeva ca mametaṃ   
 asallīnaṃ ahosi  Na kevalañca viriyameva  satipi me ārammaṇābhimukhībhāvena   
  Footnote    Sī  vipassanāñāṇaṃ gabbhaṃ    cha Ma  abhiññāpakkhe 
    Ma  abhinibbhido    cha Ma  metaṃ    cha Ma  ārammaṇābhimukhabhāvena 
  
  
 page     
 Upaṭṭhitā ahosi  upaṭṭhitattāyeva ca appammuṭṭhā    Passaddho kāyo asāraddhoti 
 kāyacittapassaddhivasena kāyopi me passaddho ahosi  Tattha yasmā nāmakāye 
 passaddhe rūpakāyopi passaddhoyeva ahosi    tasmā nāmakāyo rūpakāyoti 
 avisesetvāva passaddho kāyoti vuttaṃ  Asāraddhoti so ca kho passaddhattāyeva 
 asāraddho  vigatadarathoti vuttaṃ hoti  Samāhitaṃ cittaṃ ekagganti cittaṃpi me 
 sammā āhitaṃ suṭṭhu ṭhapitaṃ appitaṃ viya ahosi  samāhitattāeva ca taṃ ekaggaṃ 
 acalaṃ nipphandananti  Ettāvatā jhānassa pubbabhāgapaṭipadā kathitā hoti  
      Idāni imāya paṭipadāya adhigatapaṭhamajjhānaṃ ādiṃ katvā vijjāttaya 
 pariyosānaṃ visesaṃ dassento so kho ahantiādimāha  Tattha yaṃ tāva 
 vinicchayanayena vattabbaṃ siyā  taṃ visuddhimagge   vuttameva  
      Ayaṃ kho me brāhmaṇātiādīsu pana vijjāti viditakaraṇaṭṭhena vijjā  Kiṃ 
 viditaṃ karoti  pubbenivāsaṃ  Avijjāti tasseva pubbenivāsassa aviditakaraṇaṭṭhena 
 tappaṭicchādakamoho  Tamoti sveva moho tappaṭicchādakaṭṭhena tamo nāma  Ālokoti 
 sāeva vijjā obhāsakaraṇaṭṭhena ālokoti  Ettha ca vijjā adhigatāti  attho  
 sesaṃ pasaṃsāvacanaṃ  Yojanā panettha  ayaṃ kho me vijjā adhigatā  tassa 
 me adhigatavijjassa avijjā vihatā  vinaṭṭhāti attho  Kasmā  yasmā vijjā 
 uppannā  Esa nayo itarasmiṃpi padadvaye  Yathātanti ettha tanti nipātamattaṃ  
 satiyā avippavāsena appamattassa viriyātāpena ātāpino kāye ca jīvite ca 
 anapekkhatāya pahitattassa pesitacittassāti   attho  Idaṃ vuttaṃ hoti  yathā 
 appamattassa ātāpino pahitattassa viharato avijjā vihaññeyya  vijjā 
 uppajjeyya  tamo vihaññeyya  āloko uppajjeyya  evameva mama avijjā vihatā  
 vijjā uppannā  tamo vihato  āloko uppanno  Etassa me padhānānuyogassa 
 anurūpameva phalaṃ laddhanti  
  Footnote    cha Ma  asammuṭṭhā    cha Ma  hoti 
    visuddhi       paṭhavīkasiṇaniddesa paṭhamajjhānavaṇṇanā    cha Ma  pesitattassāti 
  
  
 page     
      Ayaṃ kho me brāhmaṇa paṭhamā abhinibbhidā ahosi kukkuṭacchāpasseva 
 aṇḍakosamhāti ayaṃ kho mama brāhmaṇa pubbenivāsānussatiñāṇamukhatuṇḍakena 
 pubbenivutthakkhandhapaṭicchādakaṃ avijjaṇḍakosaṃ padāletvā paṭhamā abhinibbhidā paṭhamā 
 nikkhanti paṭhamā ariyajāti ahosi kukkuṭacchāpakasseva mukhatuṇḍakena vā pādanakhasikhāya 
 vā aṇḍakosaṃ padāletvā tamhā aṇḍakosamhā abhinibbhidā nikkhanti kukkuṭanikāye 
 pacchā jātīti    Ayaṃ tāva pubbenivāsakathāya nayo  
      Cutūpapātakathāyaṃ pana vijjāti dibbacakkhuñāṇavijjā  Avijjāti cutūpapāta 
 paṭicchādikā avijjā  Yathā pana pubbenivāsakathāya pubabenivāsānussatiñāṇamukhatuṇḍakena 
 pubbenivutthakkhandhapaṭicchādakaṃ avijjaṇḍakosaṃ padāletvāti vuttaṃ  evamidha 
 cutūpapātañāṇamukhatuṇḍakena cutūpapātapaṭicchādakaṃ avijjaṇḍakosaṃ padāletvāti 
 vattabbaṃ  
      Yaṃ panetaṃ paccavekkhaṇañāṇapariggahitaṃ āsavānaṃ khayañāṇādhigamaṃ brāhmaṇassa 
 dassento ayaṃ kho me brāhmaṇa tatiyā vijjātiādimāha  tattha vijjāti arahatta 
 maggañāṇaṃ vijjā    Avijjāti catusaccapaṭicchādikā avijjā  Ayaṃ kho me brāhmaṇa 
 tatiyā abhinibbhidā ahosīti ettha ayaṃ kho mama brāhmaṇa āsavānaṃ khayañāṇamukha 
 tuṇḍakena catusaccapaṭicchādakaṃ avijjaṇḍakosaṃ padāletvā tatiyā abhinibbhidā 
 tatiyā nikkhanti tatiyā ariyajāti ahosi kukkuṭacchāpakasseva mukhatuṇḍakena vā 
 pādanakhasikhāya vā aṇḍakosaṃ padāletvā tamhā aṇḍakosamhā abhinibbhidā 
 nikkhanti kukkuṭanikāye pacchā jātīti  
      Ettāvatā kiṃ dassetīti  so hi brāhmaṇa kukkuṭacchāpako aṇḍakosaṃ 
 Padāletvā tato nikkhamanto sakimeva jāyati  ahaṃ pana pubbenivutthakkhandha 
 paṭicchādakaṃ avijjaṇḍakosaṃ bhinditvā paṭhamaṃ tāva pubbenivāsānussatiñāṇavijjāya 
  Footnote    cha Ma  paccājātīti  evamuparipi    cha Ma  arahattamaggavijjā 
  
  
 page     
 Jāto  tato sattānaṃ cutipaṭisandhipaṭicchādakaṃ avijjaṇḍakosaṃ padāletvā dutiyaṃ 
 dibbacakkhuñāṇavijjāya jāto  puna catusaccapaṭicchādakaṃ avijjaṇḍakosaṃ padāletvā 
 tatiyaṃ āsavānaṃ khayañāṇavijjāya jāto  Evaṃ tīhi vijjāhi tikkhattuṃ jātomhi  
 Sā ca me jāti ariyā sundarā parisuddhāti   idaṃ dasseti  Evaṃ dassento 
 ca pubbenivāsañāṇena atītaṃsañāṇaṃ  dibbacakkhunā paccuppannānāgataṃsañāṇaṃ  
 āsavakkhayena sakalalokiyalokuttaraguṇanti evaṃ tīhi vijjāhi sabbepi sabbaññuguṇe 
 pakāsetvā attano ariyāya jātiyā jeṭṭhaseṭṭhabhāvaṃ brāhmaṇassa dassesi  
      Evaṃ vutte verañjo brāhmaṇoti evaṃ bhagavatā lokānukampakena brāhmaṇaṃ 
 anukampamānena vinigūhitabbepi attano ariyāya jātiyā jeṭṭhaseṭṭhabhāvaṃ vijjāttayap 
 pakāsikāya dhammadesanāya vutte pītivipphāraparipuṇṇagattacitto verañjo brāhmaṇo 
 taṃ bhagavato ariyāya jātiyā jeṭṭhaseṭṭhabhāvaṃ viditvā īdisaṃ nāmāhaṃ sabbalokajeṭṭhaṃ 
 sabbaguṇasamannāgataṃ sabbaññuṃ aññesaṃ abhivādanādikammaṃ na karotīti avacaṃ  
 dhiratthu vata bho aññāṇanti attānaṃ garahitvā ayaṃ idāni loke ariyāya 
 jātiyā purejātaṭṭhena jeṭṭho  sabbaguṇehi appaṭisamaṭṭhena seṭṭhoti 
 niṭṭhaṃ gantvā bhagavantaṃ etadavoca jeṭṭho bhavaṃ gotamo seṭṭho bhavaṃ gotamoti  
 Evañca pana vatvā puna taṃ bhagavato dhammadesanaṃ abbhanumodamāno abhikkantaṃ bho 
 gotamātiādimāha  Taṃ vuttatthamevāti  
                              Sīhasuttavaṇṇanā 
           Dutiye abhiññātāti ñātā paññātā pākaṭā  Santhāgāreti 
 mahājanassa vissamanatthāya   kate agāre  Sā kira santhāgārasālā nagaramajjhe 
 ahosi  catūsu dvāresu   ṭhitānaṃ paññāyati  catūhi disāhi āgatā manussā paṭhamaṃ 
  Footnote    cha Ma  suparisuddhāti    Sī  mahājanassa santhambhanāgāre vissamanatthāya    cha Ma  catūsu 
  ṭhānesu 
  
  
 page     
 Tattha vissamitvā pacchā attano attano phāsukaṭṭhānaṃ gacchanti  Rājakulānaṃ 
 rajjakiccasantharaṇatthaṃ kataṃ agārantipi vadantiyeva  Tattha hi nisīditvā licchavirājāno 
 rajjakiccaṃ santharanti karonti vicārenti  Sannisinnāti tesaṃ nisīdanatthaññeva 
 paññattesu mahārahapaccattharaṇesu   samussitasetacchattesu āsanesu sannisinnā  
 Anekapariyāyena buddhassa vaṇṇaṃ bhāsantīti rājakulakiccañceva lokatthacariyañca 
 vicāretvā anekehi kāraṇehi buddhassa vaṇṇaṃ bhāsanti kathenti dīpenti  
 Paṇḍitā hi te rājāno saddhā pasannā sotāpannāpi sakadāgāminopi 
 anāgāminopi ariyasāvakā  te sabbepi lokiyajaṭaṃ chinditvā buddhādīnaṃ tiṇṇaṃ 
 ratanānaṃ vaṇṇaṃ bhāsanti  Tattha tividho buddhavaṇṇo nāma cariyavaṇṇo sarīravaṇṇo 
 guṇavaṇṇoti  Tatrime rājāno cariyavaṇṇaṃ ārabhiṃsu   dukkaraṃ vata kataṃ 
 sammāsambuddhena kappasatasahassādhikāni cattāri asaṅkhyeyyāni dasa pāramiyo 
 dasa upapāramiyo dasa paramatthapāramiyoti samatiṃsa pāramiyo pūrentena  ñātatthacariyaṃ 
 lokatthacariyaṃ buddhacariyaṃ   matthakaṃ pāpetvā pañca mahāpariccāge pariccajantenapīti 
 aḍḍhacchaṭṭhehi   jātakasatehi buddhavaṇṇaṃ kathentā tusitabhavanaṃ pāpetvā ṭhapayiṃsu  
      Dhammassa vaṇṇaṃ bhāsantā pana tena bhagavatā dhammo desito  nikāyato pañca 
 nikāyā  piṭakato tīṇi piṭakāni  aṅgato nava aṅgāni  khandhato caturāsītidhammakkhandha 
 sahassānīti koṭṭhāsavasena dhammaguṇaṃ kathayiṃsu  
      Saṃghassa vaṇṇaṃ bhāsantā satthu dhammadesanaṃ sutvā paṭiladdhasaddhā 
 kulaputtā bhogakkhandhañceva ñātiparivaṭṭañca pahāya setacchattaṃ uparajjaṃ 
 senāpatiseṭṭhibhaṇḍāgārikaṭṭhānantarādīni agaṇetvā nikkhamma satthu varasāsane 
 pabbajanti  Setacchattaṃ pahāya pabbajitānaṃ bhaddiyarājamahākappinapukkusātiādīnaṃ 
  Footnote    cha Ma  mahārahavarapaccattharaṇesu    Sī  buddhicariyaṃ 
    cha Ma  pariccajantenāti    cha Ma  aḍḍhacchakkehi 
  
  
 page     
 Rājapabbajitānaṃyeva buddhakāle asītisahassāni ahesuṃ  Anekakoṭidhanaṃ   pahāya 
 pabbajitānaṃ pana  yasakulaputtasoṇaseṭṭhiputtaraṭṭhapālakulaputtādīnaṃ paricchedo natthi  
 Evarūpā ca evarūpā ca kulaputtā satthu sāsane pabbajantīti pabbajjāsaṅkhepavasena 
 saṃghaguṇe kathayiṃsu  
      Sīho senāpatīti evaṃnāmako senāya adhipati  Vesāliyaṃ hi satta sahassāni 
 satta satāni satta ca rājāno  te sabbepi sannipatitvā sabbesaṃ manaṃ gahetvā 
 raṭṭhaṃ vicāretuṃ samatthaṃ ekaṃ vicinathāti vicinantā   sīharājakumāraṃ disvā 
 ayaṃ sakkhissatīti sanniṭṭhānaṃ katvā tassa rattamaṇivaṇṇaṃ kambalapariyonaddhaṃ 
 senāpaticchattaṃ adaṃsu  Taṃ sandhāya vuttaṃ sīho senāpatīti nigaṇṭhasāvakoti 
 nigaṇṭhassa nāṭaputtassa paccayadāyako upaṭṭhāko  Jambūdīpatalasmiṃ hi tayo 
 janā nigaṇṭhānaṃ aggupaṭṭhākā  nāḷandāyaṃ upāli gahapati  kapilapure vappo sakko  
 vesāliyaṃ ayaṃ sīho senāpatīti  Nisinno hotīti sesarājūnaṃ parisāya antantena   
 āsanāni paññāpayiṃsu  sīhassa pana majjhe ṭhāneti tasmiṃ paññatte mahārahe 
 rājāsane nisinno hoti  Nissaṃsayanti nibbicikicchaṃ addhā ekaṃsena  na hete 
 yassa vā tassa vā appesakkhassa evaṃ anekasatehi kāraṇehi vaṇṇaṃ bhāsanti  
      Yena nigaṇṭho nāṭaputto tenupasaṅkamīti nigaṇṭho kira nāṭaputto sacāyaṃ 
 sīho kassacideva samaṇassa gotamassa vaṇṇaṃ kathentassa sutvā samaṇaṃ gotamaṃ 
 dassanāya upasaṅkamissati  mayhaṃ parihāni bhavissatīti cintetvā paṭhamataraṃyeva sīhaṃ 
 senāpatiṃ etadavoca senāpati imasmiṃ loke ahaṃ buddho ahaṃ buddhoti bahū 
 vicaranti  Sace tvaṃ kassaci dassanāya upasaṅkamitukāmo ahosi  maṃ puccheyyāsi  
 Ahaṃ te yuttaṭṭhānaṃ pesessāmi  ayuttaṭṭhānato nivāressāmīti  So taṃ kathaṃ 
 anussaritvā sace maṃ pesessati  gamissāmi  No ce  na gamissāmīti cintetvā 
 yena nigaṇṭho nāṭaputto tenupasaṅkami  
  Footnote    cha Ma  anekakoṭisataṃ dhanaṃ    Ma  vicārethāti vicarantā    cha Ma  antarantare 
  
  
 page     
      Athassa vacanaṃ sutvā nigaṇṭho mahāpabbatena viya balavasokena otthaṭo 
 yattha dānissāhaṃ gamanaṃ na icchāmi tattheva gantukāmo jāto  hatohamasmīti 
 anattamano hutvā paṭibāhanupāyamassa karissāmīti cintetvā kiṃ pana tvanti 
 ādimāha  Evaṃ vadanto vicarantaṃ goṇaṃ daṇḍena paharanto viya jalamānaṃ padīpaṃ 
 nibbāpento viya bhattabharitaṃ pattaṃ nikujjhanto viya ca sīhassa uppannapītiṃ 
 vināsesi  Gamiyābhisaṅkhāroti hatthiyānādīnaṃ yojāpanagandhamālādiggahaṇavasena 
 pavatto saṃyogo    So paṭippassambhīti so vūpasanto  
      Dutiyaṃpi khoti dutiyavārasmimpi  Imasmiṃpi   vāre buddhassa vaṇṇaṃ bhāsantā 
 tusitabhavanato paṭṭhāya yāva mahābodhipallaṅkā dasabalassa heṭṭhā pādatalehi upari 
 kesaggehi paricchinditvā dvattiṃsamahāpurisalakkhaṇaasītianubyañjanabyāmappabhāvasena 
 sarīravaṇṇaṃ kathayiṃsu  Dhammassa vaṇṇaṃ bhāsantā ekapadepi ekabyañjanepi avakhalitaṃ 
 nāma natthīti sukathitavaseneva dhammaguṇaṃ kathayiṃsu  Saṃghassa vaṇṇaṃ bhāsantā evarūpaṃ 
 yasasirivibhavaṃ pahāya satthu sāsane pabbajitā na kosajjapakatikā honti  terasasu 
 pana dhutaṅgaguṇesu paripūrakārino hutvā sattasu anupassanāsu kammaṃ karonti  
 aṭṭhatiṃsaārammaṇavibhattiyo vaḷañjentīti paṭipadāvasena saṃghaguṇe kathayiṃsu  
      Tatiyavāre pana buddhassa vaṇṇaṃ bhāsamānā itipi so bhagavāti 
 suttantapariyāyeneva buddhaguṇe kathayiṃsu  svākkhāto bhagavatā dhammotiādinā 
 suttantapariyāyeneva dhammaguṇe  supaṭipanno bhagavato sāvakasaṃghotiādinā suttanta 
 pariyāyeneva saṃghaguṇe ca kathayiṃsu  Tato sīho cintesi imesañca licchavirāja 
 kumārānaṃ tatiyadivasato paṭṭhāya buddhadhammasaṃghaguṇe kathentānaṃ mukhaṃ nappahoti  
 addhā anomaguṇena samannāgato so bhagavā  imaṃ dāni uppannapītiṃ 
 avijahitvāva ahaṃ ajja sammāsambuddhaṃ passissāmīti  Athassa kiṃ hi me 
  Footnote    cha Ma  payogo    cha Ma  imasmiñca 
  
  
 page     
 Karissanti nigaṇṭhāti vitakko udapādi  Tattha kiṃ hi me karissantīti kiṃ 
 nāma mayhaṃ nigaṇṭhā karissanti  Apalokitā vā anapalokitā vāti āpucchitā 
 vā anāpucchitā vā  Na hi me te āpucchitā yānavāhanasampattiṃ  na ca 
 issariyavisesaṃ dassanti  nāpi panāpucchitā harissanti  aphalaṃ etesaṃ āpucchanti 
 adhippāyo  
      Vesāliyā niyyāsīti yathā hi gimhakāle deve vuṭṭhe udakaṃ sandamānaṃ nadiṃ 
 otaritvā thokameva gantvā tiṭṭhati nappavattati  evaṃ sīhassa paṭhamadivase dasabalaṃ 
 passissāmīti uppannāya pītiyā nigaṇṭhena paṭibāhitakālo  Yathā pana   dutiyadivase 
 deve vuṭṭhe udakaṃ sandamānaṃ nadiṃ otaritvā thokaṃ gantvā vālikāpuñjaṃ paharitvā 
 appavattaṃ hoti  evaṃ sīhassa dutiyadivase dasabalaṃ passissāmīti uppannāya pītiyā 
 nigaṇṭhena paṭibāhitakālo  Yathā tatiyadivase deve vuṭṭhe udakaṃ sandamānaṃ nadiṃ 
 otaritvā purāṇapaṇṇasukkhadaṇḍakaṭṭhakacavarādīni parikaḍḍhantaṃ vālikāpuñjaṃ bhinditvā 
 samuddaninnameva hoti  evaṃ sīho tatiyadivase tiṇṇaṃ vatthūnaṃ guṇakathaṃ sutvā 
 uppanne pītipāmojje aphalā nigaṇṭhā nipphalā nigaṇṭhā  kiṃ me ime karissanti  
 gamissāmahaṃ satthu santikanti manaṃ abhinīharitvā velāliyā niyyāsi  Niyyanto 
 ca cirassāhaṃ dasabalassa santikaṃ gantukāmo jāto  na kho pana me yuttaṃ aññātakavesena 
 gantunti ye keci dasabalassa santikaṃ gantukāmā  sabbe nikkhamantūti ghosanaṃ 
 kāretvā pañcarathasatāni yojāpetvā uttamarathe ṭhito tehi ceva pañcahi rathasatehi 
 mahatiyā ca parisāya parivuto gandhapupphacuṇṇavāsādīni gāhāpetvā niyyāsi  
 Divā divassāti divasassa divā  majjhantike atikkantamatte  
      Yena bhagavā tenupasaṅkamīti ārāmaṃ pavisanto dūratova asītianubyañjana 
 byāmappabhādvattiṃsamahāpurisalakkhaṇāni chabbaṇṇaghanabuddharasmiyo ca disvā 
  Footnote    cha Ma  yathāpi 
  
  
 page     
 evarūpaṃ nāma purisaṃ evaṃ āsanne vasantaṃ ettakaṃ kālaṃ nādassaṃ  vañcito vatamhi  
 alābhā vata meti cintetvā mahānidhiṃ disvā daliddapuriso viya sañjātapītipāmojjo 
 yena bhagavā tenupasaṅkami      Paramena assāsenāti catumaggacatuphalasaṅkhātena uttamena 
 assāsena    Assāsāya dhammaṃ desemīti assāsanatthāya upatthambhanatthāya   dhammaṃ 
 desemi  Iti bhagavā aṭṭhahaṅgehi sīhassa senāpatissa dhammaṃ desesi  
      Anuviccakāranti anuviditvā cintetvā tulayitvā kattabbaṃ karohīti vuttaṃ 
 hoti  Sādhu hotīti sundaro hoti  Tumhādisasmiñhi maṃ disvā maṃ saraṇaṃ gacchante 
 nigaṇṭhaṃ disvā nigaṇṭhaṃ saraṇaṃ gacchante kiṃ ayaṃ sīho diṭṭhadiṭṭhameva saraṇaṃ 
 gacchatīti garahā uppajjati  tasmā anuviccakāro tumhādisānaṃ sādhūti dasseti  
 Paṭākaṃ parihareyyunti te kira evarūpaṃ sāvakaṃ labhitvā asuko nāma rājā vā 
 rājamahāmatto vā seṭṭhī vā amhākaṃ saraṇaṃ gato sāvako jātoti paṭākaṃ 
 ukkhipitvā nagare ghosentā āhiṇḍanti  Kasmā  evaṃ no mahantabhāvo 
 āvibhavissatīti ca  sace panassa kimahaṃ etesaṃ saraṇaṃ gatoti vippaṭisāro 
 uppajjeyya  taṃ sīho   etesaṃ me saraṇagatabhāvaṃ bahū jānanti  dukkhaṃ idāni 
 paṭinivattitunti vinodetvā na paṭikkamissatīti    Tenāha paṭākaṃ 
 parihareyyunti opānabhūtanti  Paṭiyattaudapāno viya ṭhitaṃ  Kulanti tava nivesanaṃ  
 Dātabbaṃ 
  Footnote    Sī   cha Ma  dhammassa cānudhammaṃ byākarontīti bhotā gotamena vuttakāraṇassa anukāraṇaṃ 
  kathenti  kāraṇavacano hettha  dhammasaddo hetumhi ñānaṃ dhammapaṭisambhidātiādīsu 
  viYu     kāraṇanti cettha tathāpavattassa saddassa attho adhippeto  tassa 
  pavattihetubhāvato  atthappayutto hi saddappayogo  anukāraṇanti esoeva parehi tathā 
  vuccamāno  sahadhammiko  vādānuvādoti parehi vuttakāraṇehi sakāraṇo hutvā tumhākaṃ 
  vādo vā tato paraṃ tassa anuvādo vā koci appamattakopi  viññūhi garahitabbaṃ ṭhānaṃ 
  kāraṇaṃ na āgacchati  idaṃ vuttaṃ hoti  kiṃ sabbākārenapi tava vāde gārayhaṃ kāraṇaṃ 
  natthīti   anabbhakkhātukāmāti na abhūtena vattukāmā  atthi sīhapariyāyotiādīnaṃ 
  attho verañjakaṇḍe āgatanayeneva veditabbo      abhi  vi            
    cha Ma  ayaṃ pāṭho na dissati    cha Ma  santhambhanatthāya    cha Ma  tampi so 
    Ma na paṭikkamissati  cha na paṭikkamissatīti ca 
  
  
 page     
 Maññeyyāsīti pubbe dasapi vīsatipi saṭṭhipi jane āgate disvā natthīti 
 avatvā desi  idāni maṃ saraṇaṃ gatakāraṇamatteneva mā imesaṃ deyyadhammaṃ 
 upacchindi  Sampattānañhi dātabbamevāti ovadi  Sutametaṃ   bhanteti kuto 
 sutanti  nigaṇṭhānaṃ santikā  Te kira kulagharesu evaṃ pakāsenti mayaṃ yassa 
 kassaci sampattassa dātabbanti vadāma  samaṇo pana gotamo mayhameva dānaṃ 
 dātabbaṃ na aññesaṃ  mayhameva sāvakānaṃ dātabbaṃ  na aññesaṃ sāvakānaṃ  
 mayhameva dinnaṃ mahapphalaṃ  na aññesaṃ  mayhameva sāvakānaṃ dinnaṃ mahapphalaṃ  na 
 aññesanti evaṃ vadatīti  Taṃ sandhāya ayaṃ sutametanti āha  
      Anupubbikathanti   dānānantaraṃ sīlaṃ  sīlānantaraṃ saggaṃ  saggānantaraṃ magganti 
 evaṃ anupaṭipāṭiyā kathaṃ  Tattha dānakathanti idaṃ dānaṃ nāma sukhānaṃ nidānaṃ  
 sampattīnaṃ mūlaṃ  bhogānaṃ patiṭṭhā  visamagatassa tāṇaṃ leṇaṃ gati parāyanaṃ  
 idhalokaparalokesu dānasadiso avassayo patiṭṭhā ārammaṇaṃ tāṇaṃ leṇaṃ gati 
 parāyanaṃ natthi  Idañhi avassayaṭṭhena ratanamayasīhāsanasadisaṃ  patiṭṭhānaṭṭhena 
 mahāpaṭhavīsadisaṃ  ālambanaṭṭhena ālambanarajjusadisaṃ  Idañhi dukkhanittharaṇaṭṭhena 
 nāvā  samassāsanaṭṭhena saṅgāmasūro  bhayaparittāṇaṭṭhena susaṅkhatanagaraṃ  maccheramalādīhi 
 anūpalittaṭṭhena padumaṃ  nesaṃ niddahanaṭṭhena   aggi  durāsadaṭṭhena āsīviso  
 asantāsanaṭṭhena sīho  balavantaṭṭhena hatthī  abhimaṅgalasammataṭṭhena setavasabho  
 khemantabhūmisampāpanaṭṭhena valāhako assarājā  Dānannāmetaṃ mayā gatamatto 
 mayheso vaṃso  mayā dasapāramiyo pūrentena velāmamahāyañño mahāgovinda 
 mahāyañño mahāsudassanamahāyañño vessantaramahāyaññoti anekamahāyaññā pavattitā  
 sasabhūtena jalite aggikkhandhe attānaṃ niyyādentena sampattayācakānaṃ cittaṃ gahitaṃ  
  Footnote    cha Ma  sutaṃ metaṃ    Sī  ānupubbikathanti  Ma  anupubbakathanti  cha  anupubbiṃ 
  kathanti    cha Ma  tesaṃ nidahanaṭṭhena 
  
  
 page     
 Dānañhi loke sakkasampattiṃ deti mārasampattiṃ brahmasampattiṃ cakkavattisampattiṃ 
 sāvakapāramiñāṇaṃ paccekabodhiñāṇaṃ abhisambodhiñāṇaṃ detīti evamādidānaguṇapaṭisaṃyuttakathaṃ  
      Yasmā pana dānaṃ dadanto sīlaṃ samādātuṃ sakkoti  tasmā tadanantaraṃ 
 sīlakathaṃ kathesi  Sīlakathanti sīlaṃ nāmetaṃ avassayo patiṭṭhā ārammaṇaṃ tāṇaṃ leṇaṃ 
 gati parāyanaṃ  Sīlaṃ nāmetaṃ mama vaṃso  ahaṃ saṅkhapālanāgarājakāle bhūridatta 
 nāgarājakāle campeyyanāgarājakāle sīlavanāgarājakāle   mātuposakahatthirājakāle 
 chaddantahatthirājakāleti anantesu attabhāvesu sīlaṃ paripūresiṃ  Idhalokaparaloka 
 sampattīnañhi sīlasadiso avassayo patiṭṭhā ārammaṇaṃ tāṇaṃ leṇaṃ gati parāyanaṃ 
 natthi  sīlālaṅkārasadiso alaṅkāro natthi  sīlapupphasadisaṃ pupphaṃ natthi  sīlagandha 
 sadiso gandho natthi  Sīlālaṅkārena hi alaṅkataṃ sīlagandhānulittaṃ sadevakopi 
 loko olokento tittiṃ na gacchatīti evamādisīlaguṇapaṭisaṃyuttakathaṃ  
      idaṃ pana sīlaṃ nissāya ayaṃ saggo labbhatīti dassetuṃ sīlānantaraṃ saggakathaṃ 
 kathesi  Saggakathanti ayaṃ saggo nāma iṭṭho kanto manāpo  niccamettha kīḷā  niccaṃ 
 sampattiyo labbhanti  cātummahārājikā devā navutivassasahassāni   dibbasukhaṃ 
 dibbasampattiṃ anubhavanti  tāvatiṃsā tisso ca vassakoṭiyo saṭṭhi ca vassasata 
 sahassānīti evamādisaggaguṇapaṭisaṃyuttakathaṃ  Saggasampattiṃ kathayantānaṃ hi buddhānaṃ 
 mukhaṃ nappahoti  Vuttampi cetaṃ anekapariyāyenapi kho ahaṃ bhikkhave saggakathaṃ 
 katheyyantiādi    
      Evaṃ saggakathāya palobhetvā pana hatthiṃ alaṅkaritvā tassa soṇḍaṃ 
 chindanto viya ayaṃpi saggo anicco adhuvo  na ettha chandarāgo kattabboti 
 dassanatthaṃ appassādā kāmā bahudukkhā bahūpāyāsā  ādīnavo ettha 
  Footnote    cha Ma  sīlavarājakāle    cha Ma  navutivassasatasahassāni 
    Ma u              atthato samānaṃ  
  
  
 page     
 Bhiyyotiādinā   nayena kāmānaṃ ādīnavaṃ okāraṃ saṅkilesaṃ kathesi  Tattha ādīnavoti 
 doso  Okāroti avakāro lāmakabhāvo  Saṅkilesoti tehi sattānaṃ saṃsāre 
 saṅkilissanaṃ  Yathāha saṅkilissanti vata bho sattāti    
      Evaṃ kāmādīnavena tajjetvā nekkhamme ānisaṃsaṃ pakāsesi   kallacittanti 
 arogacittaṃ   sāmukkaṃsikāti sāmaṃ ukkaṃsikā attanāyeva uddharitvā gahitā  
 sayambhuñāṇena diṭṭhā asādhāraṇā aññesanti attho  Kā pana sāti  ariyasaccadesanā  
 Tenevāha dukkhaṃ samudayaṃ nirodhaṃ magganti  Virajaṃ vītamalanti rāgarajādīnaṃ abhāvā 
 virajaṃ  rāgamalādīnaṃ vigatattā vitamalaṃ  Dhammacakkhunti idha sotāpattimaggo adhippeto  
 Tassa uppattiākāradassanatthaṃ yaṅkiñci samudayadhammaṃ sabbantaṃ nirodhadhammanti āha  
 Tañhi nirodhaṃ ārammaṇaṃ katvā kiccavasenaeva sabbasaṅkhataṃ paṭivijjhantaṃ uppajjati  
   Diṭṭho ariyasaccadhammo etenāti diṭṭhadhammo  Esa nayo sesapadesupi    
 Tiṇṇā vicikicchā anenāti tiṇṇavicikiccho  Vigatā kathaṃkathā assāti vigatakathaṃkatho  
 Vesārajjaṃ   pattoti vesārajjappatto  Kattha  satthu sāsane  Nāssa paro paccayo  
 Na paraṃ saddhāya ettha vattatīti aparappaccayo  
      Pavattamaṃsanti pakatiyā pavattakappiyamaṃsaṃ mūlaṃ gahetvā antarāpaṇe pariyesāhīti 
 adhippāyo  Sambahulā nigaṇṭhāti pañcasatamattā nigaṇṭhā  Thūlaṃ pasunti thūlaṃ mahāsarīraṃ 
 gokaṇṇamahiṃsasūkarasaṅkhātaṃ pasuṃ  Uddissakatanti attānaṃ uddisitvā kataṃ  
 māritanti attho  Paṭiccakammanti svāyaṃ etaṃ maṃsaṃ paṭicca taṃ pāṇavadhakammaṃ phusati  
 Tañhi akusalaṃ upaḍḍhaṃ dāyakassa  upaḍḍhaṃ paṭiggāhakassa hotīti nesaṃ laddhi  
 Aparo nayo  paṭiccakammanti attānaṃ paṭiccakataṃ   athavā paṭiccakammanti nimitta 
 kammassetaṃ adhivacanaṃ  paṭiccakammaṃ ettha atthīti maṃsaṃpi paṭiccakammanti vuttaṃ  
  Footnote    Ma mū           alagaddūpamasutta  Ma Ma         kāmādīnavakathā 
    Ma Ma           aṅgulimālasutta    su vi           Sī  saccasaṅkhātaṃ paṭipadaṃ 
  paṭipajjati    cha Ma  sesesupi    cha Ma  visārajjaṃ 
  
  
 page     
 Upakaṇṇaketi kaṇṇamūle  Alanti paṭikkhepavacanaṃ hetaṃ    kiṃ imināti attho  Na 
 ca paneteti ete āyasmanto dīgharattaṃ avaṇṇakāmā hutvā avaṇṇaṃ bhāsantāpi 
 abbhācikkhantā na jīranti   abbhakkhānassa antaṃ na gacchantīti attho  Athavā 
 lajjanaṭṭhena idaṃ jīrantīti   padaṃ daṭṭhabbaṃ  Na lajjantīti attho  
                           Assājānīyasuttavaṇṇanā 
           Tatiye aṅgehīti guṇaṅgehi  Tassaṃ disāyaṃ jāto hotīti tassaṃ sindhu 
 nadītīradisāyaṃ jāto hoti  Aññepi bhadrā assājānīyā tattheva jāyanti  Allaṃ 
 vā sukkhaṃ vāti allatiṇaṃ vā sukkhatiṇaṃ vā  Na ca aññe   asse ubbejetāti 
 na aññe asse ubbejeti na paharati na sahati   na kalahaṃ karoti  Sāṭheyyānīti saṭhabhāvā  
 Kūṭeyyānīti kūṭabhāvā  Jimheyyānīti jimhabhāvā  Vaṅkeyyānīti vaṅkabhāvā  
 Iccassa catūhipi padehi asikkhitabhāvova kathito  Vāhīti vahanasabhāvo dinnovāda 
 paṭikaro  Yāva jīvitamaraṇapariyādānāti yāva jīvitassa maraṇena pariyādānā    Sakkaccaṃ 
 paribhuñjatīti amataṃ viya paccavekkhitvā samaññeva   paribhuñjati  
 Purisathāmenātiādīsu ñāṇathāmādayopi   kathitā  Saṇṭhānanti osakkanaṃ    
                           Assakhaḷuṅkasuttavaṇṇanā 
           Catutthe pehīti vuttoti gacchāti vutto  Piṭṭhito rathaṃ 
 pavattetīti    khandhaṭṭhikena yuggaṃ uppīḷitvā    pacchimadisābhāgena    rathaṃ 
 pavattento osakkati  Pacchā laṅghipati kubbaraṃ paharatīti    dve pacchimapāde 
 ukkhipitvā tehi paharitvā 
  Footnote    cha Ma  ayaṃ pāṭho na dissati    cha Ma  na jiridanti 
    cha Ma  lajjanatthe idaṃ jiridantīti    cha Ma  nāññe    cha Ma  na ḍaṃsati 
    cha Ma  pariyosānā    cha  ayaṃ pāṭho na dissati    cha Ma  ñāṇathāmādayo 
    cha Ma  osakkanaṃ paṭippassaddhi     Sī  paṭivattetīti     Sī  khandhaṭṭhito yuggaṃ 
  ubbaṭṭitvā     cha Ma  pacchimabhāgena     cha Ma  pacchā laṅghati  kubbaraṃ hantīti  
  ka  pacchā laṃghipati kubbaraṃ hantīti 
  
  
 page     
 Rathakubbaraṃ bhindati  Tidaṇḍaṃ bhañjatīti rathassa purato tayo daṇḍakā honti  
 te bhañjati  Rathīsāya satthiṃ ussajjitvāti sīsaṃ nāmetvā yugaṃ bhūmiyaṃ pātetvā 
 satthinā rathīsaṃ paharitvā  Ajjhomaddatīti dvīhi purimapādehi īsaṃ maddanto 
 tiṭṭhati  Ubbaṭumaṃ rathaṃ karotīti thalaṃ vā kaṇṭakaṭṭhānaṃ vā rathaṃ āropeti  
 Anādiyitvāti amanasikatvā agaṇitvā  Mukhādhānanti mukhaṭṭhapanatthāya dinnaṃ 
 ayasaṅkhalikaṃ  Khīlaṭṭhāyīti cattāro pāde thambhe viya niccalaṃ ṭhapetvā khīlaṭṭhānasadisena 
 ṭhānena tiṭṭhati  Imasmiṃ sutte vaṭṭameva kathitaṃ  
                              Malasuttavaṇṇanā 
            Pañcame asajjhāyamalāti uggahitamantānaṃ asajjhāyakaraṇaṃ malaṃ nāma 
 hoti  Anuṭṭhānamalā gharāti uṭṭhānaviriyābhāvo gharānaṃ malaṃ nāma  Vaṇṇassāti 
 sarīravaṇṇassa  Rakkhatoti yaṅkiñci attano santakaṃ rakkhantassa  Avijjā paramaṃ 
 malanti tato sesākusaladhammamalato aṭṭhasu ṭhānesu aññāṇabhūtā vaṭṭamūlasaṅkhātā 
 bahalandhakāraavijjā   paramaṃ malaṃ  Tato hi malataraṃ nāma natthi  Imasmiṃpi sutte 
 vaṭṭameva kathitaṃ  
                            Dūteyyasuttavaṇṇanā 
           Chaṭṭhe dūteyyanti dūtakammaṃ  Gantumarahatīti taṃ dūteyyasaṅkhātaṃ sāsanaṃ 
 dhāretvā harituṃ arahati  Sotāti yo taṃ assa sāsanaṃ   deti  tassa sotā  
 Sāvetāti taṃ uggaṇhitvā idaṃ nāma tumhehi vuttanti paṭisāvetā  Uggahetāti 
 suggahitaṃ katvā uggahetā  Dhāretāti sudhāritaṃ katvā dhāretā  Viññātāti 
 atthānatthassa   atthaṃ jānitā  Viññāpetāti paraṃ vijānāpetā  Sahitā sahitassāti 
  Footnote    Sī  aññāṇatā vaṭṭamūlasaṅkhātamalanti avijjā  Ma  aññāṇabhūtā 
  vaṭṭamūlasaṅkhātamalandhakārā avijjā    Sī  ka  yassa sāsanaṃ    Ma  attanā tassa 
  
  
 page     
 Idaṃ sahitaṃ idaṃ asahitanti evaṃ sahitāsahitassa kusalo  upagatānupagatesu cheko 
 sāsanaṃ ārocento sahitaṃ   na sallakkhetvā ārocenti  Na byathatīti na vedhati na 
 chambhati  Asandiṭṭhanti   nissandehaṃ vigatasaṃsayaṃ  Pucchitoti pañhatthāya pucchito  
                           Bandhanasuttadvayavaṇṇanā 
           Sattame roṇṇenāti   ruditena  Ākappenāti nivāsanapārupanādinā 
 vidhānena  Vanabhaṅgenāti vanato bhañjitvā ābhatavanapupphaphalādinā paṇṇākārena  
 Aṭṭhamepi eseva nayo  
                            Pahārādasuttavaṇṇanā 
           Navame pahārādoti evaṃnāmako  Asurindoti asurajeṭṭhako  Asuresu 
 hi vepacitti rāhu pahārādoti ime tayo jeṭṭhakā  Yena bhagavā tenupasaṅkamīti dasabalassa 
 abhisambuddhadivasato paṭṭhāya ajja gamissāmi sve gamissāmīti ekādasavassāni 
 atikkamitvā dvādasame vasse satthu verañjāyaṃ vasanakāle sammāsambuddhassa 
 santikaṃ gamissāmīti cittaṃ uppādetvā mama ajja sveti dvādasavassāni 
 jātāni  handāhaṃ idāneva gamissāmīti   taṃkhaṇaṃyeva asuragaṇaparivuto asurabhavanā 
 nikkhamitvā divā divasassa yena bhagavā tenupasaṅkami  ekamantaṃ aṭṭhāsīti 
 so kira tathāgataṃ pañhaṃ pucchitvāeva dhammakathaṃ   suṇissāmīti āgato  tathāgatassa 
 pana diṭṭhakālato paṭṭhāya buddhagāravena pucchituṃ asakkontopi satthāraṃ vanditvā 
 ekamantaṃ aṭṭhāsi  Tato satthā cintesi ayaṃ pahārādo mayi akathente paṭhamataraṃ 
 kathetuṃ  na sakkhissati  ciṇṇavasiṭṭhāneyeva naṃ kathāsamuṭṭhānatthaṃ   ekaṃ pañhaṃ 
 pucchissāmīti  
  Footnote    Ma  pahitamatthaṃ             cha Ma  asandiddhanti 
    cha Ma  ruṇṇenāti          cha Ma  gacchāmīti 
    cha Ma  dhammaṃ              cha Ma  samuṭṭhāpanatthaṃ 
  
  
 page     
      Atha naṃ pucchanto api pana pahārādātiādimāha  Tattha abhiramantīti ratiṃ 
 vindanti  anukkaṇṭhamānā vasantīti attho  So pariciṇṇaṭṭhāneyeva maṃ bhagavā 
 pucchatīti attamano hutvā abhiramanti bhanteti āha  Anupubbaninnotiādīni 
 sabbāni anupaṭipāṭiyā ninnabhāvassa vevacanāni  Na āyatakeneva papātoti 
 na chinnataṭamahāsobbho viya āditova papāto  So hi tīrappadesato   paṭṭhāya 
 ekaṅguladvaṅgulavidatthiratanayaṭṭhiusabhaaḍḍhagāvutagāvutaaḍḍhayojanayojanādivasena   
 gambhīro hutvā gacchanto sinerupādamūle caturāsītiyojanasahassagambhīro hutvā ṭhitoti 
 dasseti  
      Ṭhitadhammoti ṭhitasabhāvo patiṭṭhitasabhāvo    Kuṇapenāti yena kenaci hatthiassādīnaṃ 
 kaḷevarena  Thalaṃ ussāhetīti   hatthena gahetvā viya vīcippahāreneva thale   khipati  
      Gaṅgāyamunāti idha ṭhatvā imāsaṃ nadīnaṃ uppattikathaṃ kathetuṃ vaṭṭati  Ayaṃ 
 tāva jambūdīpo dasasahassayojanaparimāṇo  tattha catusahassayojanaparimāṇo padeso 
 udakena ajjhotthaṭo mahāsamuddoti saṅkhaṃ gato  tisahassayojanappamāṇe manussā 
 vasanti  tisahassayojanappamāṇe ṭhāne   himavā patiṭṭhito ubbedhena pañcayojanasatiko 
 caturāsītikūṭasahassapaṭimaṇḍito samantato sandamānāhi pañcamahānadīhi vicitto    
 yattha āyāmavitthārena ca gambhīrato ca paṇṇāsapaṇṇāsayojanā diyaḍḍhayojana 
 sataparimaṇḍalā anotattadaho kaṇṇamuṇḍadaho rathakāḷadaho   chandantadaho kuṇāladaho 
 mandākinidaho sīhappātadahoti satta mahāsarā patiṭṭhitā    
      Tesu anotatto sudassanakūṭaṃ cittakūṭaṃ kāḷakūṭaṃ gandhamādanakūṭaṃ kelāsakūṭanti 
 imehi pañcahi pabbatehi parikkhitto  Tattha sudassanakūṭaṃ sovaṇṇamayaṃ dviyojana 
 satubbedhaṃ antovaṅkaṃ kākamukhasaṇṭhānaṃ tameva saraṃ paṭicchādetvā ṭhitaṃ     Cittakūṭaṃ 
  Footnote    cha Ma  tīrato    cha Ma    aḍḍhayojanādivasena   cha Ma  ayaṃ pāṭho na dissati 
    cha Ma  thalaṃ ussāretīti    cha Ma  thalaṃ    cha Ma  ayaṃ pāṭho na dissati 
    cha Ma  sandamānapañcasatanadīvicitto    cha Ma  rathakāradaho 
    cha Ma  patiṭṭhanti     cha Ma  tiṭṭhati 
  
  
 page     
 Sabbaratanamayaṃ  kāḷakūṭaṃ añjanamayaṃ  gandhamādanakūṭaṃ sānumayaṃ abbhantare muggavaṇṇaṃ  
 mūlagandho sāragandho pheggugandho tacagandho papaṭikāgandho rasagandho pattagandho 
 pupphagandho phalagandho gandhagandhoti   imehi dasahi gandhehi ussannaṃ  
 nānappakāraosadhasañchannaṃ kāḷapakkhauposathadivase ādittamiva aṅgāraṃ jalantaṃ 
 tiṭṭhati  kelāsakūṭaṃ rajatamayaṃ  sabbāni sudassanena samānubbedhasaṇṭhānāni tameva 
 saraṃ paṭicchādetvā ṭhitāni  Tāni sabbāni devānubhāvena nāgānubhāvanena ca 
 pavassanti    nadiyo ca tesu   sandanti  Taṃ sabbaṃpi udakaṃ anotattameva pavisati  
 Candimasuriyā dakkhiṇena vā uttarena vā gacchantā pabbatantarena gacchanti   
 tattha obhāsaṃ karonti  ujuṃ gacchantā na karonti  Tenevassa anotattoti saṅkhā 
 udapādi  
      Tattha manoharasilātalāni   nimmacchakacchapāni phalikasadisāni nimmalokadāni 
 nhānatitthāni supaṭiyattāni honti  yesu buddhā khīṇāsavā ca paccekabuddhā 
 ca iddhimantā ca isayo nhāyanti  devayakkhādayo ca   udakakīḷaṃ kīḷanti    
       Tattha catūsu passesu sīhamukhaṃ hatthimukhaṃ assamukhaṃ usabhamukhanti cattāri mukhāni 
 honti  yehi catasso nadiyo sandanti  Sīhamukhena nikkhantanadītīre sīhā bahutarā 
 honti  Hatthimukhādīhi nikkhantanadītīre   hatthiassausabhā  Puratthimadisato 
 nikkhantanadī anotattaṃ tikkhattuṃ padakkhiṇaṃ katvā itarā tisso nadiyo anupagamma 
 pācīnahimavanteneva amanussapathaṃ gantvā mahāsamuddaṃ pavisati  Pacchimadisato ca 
 uttaradisato ca nikkhantanadiyopi tatheva padakkhiṇaṃ katvā pacchimahimavanteneva 
 uttarahimavanteneva ca amanussapathaṃ gantvā   mahāsuddaṃ pavisanti  Dakkhiṇamukhato 
 nikkhantanadī pana taṃ 
  Footnote    Sī  ka  khandhagandhoti    cha Ma  vassanti    cha Ma  cetesu 
    cha Ma  ayaṃ pāṭho na dissati    Sī  Ma  manoharapadasilāni 
    cha Ma  ayaṃ saddo na dissati    Ma  uyyānakīḷaṃ 
    cha Ma  ayaṃ pāṭho na dissati    Sī  manussapathaṃ agantvā 
  
  
 page     
 Tikkhattuṃ  padakkhiṇaṃ katvā uttarena ujukaṃ pāsāṇapiṭṭheneva saṭṭhiyojanāni 
 gantvā pabbataṃ paharitvā vuṭṭhāya parikkhepena tigāvuttappamāṇā udakadhārā 
 hutvā ākāsena saṭṭhiyojanāni gantvā tiyaggaḷe nāma pāsāṇe patitā  
 pāsāṇo udakadhārāvegena bhinno  Tattha paññāsayojanappamāṇā tiyaggaḷā nāma 
 mahāpokkharaṇī jātā  pokkharaṇiyā kūlaṃ bhinditvā pāsāṇaṃ pavisitvā saṭṭhiyojanāni 
 gatā  Tato ghanapaṭhaviṃ bhinditvā ummaṅgena   saṭṭhiyojanāni gantvā vijjhaṃ   
 nāma tiracchānapabbataṃ paharitvā hatthatale pañcaṅgulisadisā pañcadhārā hutvā 
 pavattati  Sā tikkhattuṃ anotattaṃ padakkhiṇaṃ  katvā gataṭṭhāne āvattagaṅgāti 
 vuccati  Ujukaṃ pāsāṇapiṭṭhena saṭṭhiyojanāni gataṭṭhāne kaṇhagaṅgāti    ākāsena 
 saṭṭhiyojanāni gataṭṭhāne ākāsagaṅgāti  tiyaggaḷapāsāṇe paññāsayojanokāse 
 ṭhitā tiyaggaḷapokkharaṇīti    kūlaṃ bhinditvā pāsāṇaṃ pavisitvā saṭṭhiyojanāni 
 gataṭṭhāne bahalagaṅgāti  ummaṅgena saṭṭhiyojanāni gataṭṭhāne ummaṅgagaṅgāti 
 vuccati  Vijjhaṃ    nāma tiracchānapabbataṃ paharitvā pañcadhārā hutvā pavattaṭṭhāne   
 pana gaṅgā yamunā aciravatī sarabhū mahīti pañcadhā saṅkhaṃ gatā  Evametā pañca 
 mahānadiyo himavantato pavattantīti veditabbāva  
      Savantiyoti yā kāci savamānā gacchantiyo mahānadiyo vā kunnadiyo vā  
 Appentīti allīyanti osaranti  Dhārāti vuṭṭhidhāRā  Pūrattanti puṇṇabhāvo  
 Mahāsamuddassa hi ayaṃ dhammatāva  imasmiṃ kāle devo mando jāto  
 jālakkhipādīni ādāya macchakacchape gaṇhissāmāti vā imasmiṃ kāle mahantā 
 vuṭṭhi  labhissāma nu kho piṭṭhipāsāṇaṭṭhānanti vā vattuṃ na sakkā  Paṭhamakappikakālato 
 paṭṭhāya hi yaṃ sinerumekhalaṃ āhacca udakaṃ ṭhitaṃ  tato ekaṅgulamattaṃ   udakaṃ neva 
 heṭṭhā osīdati  na uddhaṃ uttarati  Ekarasoti asambhinnaraso  
  Footnote    Sī  ummaggena  cha Ma  umaṅgena  evamuparipi    cha Ma  giñjhaṃ   cha Ma  kaṇhagaṅgā 
    cha Ma  itisaddo na dissati    cha Ma  viñjhaṃ 
    Sī  gataṭṭhāne    cha Ma  ekaṅgulamattampi 
  
  
 page     
      Muttāti khuddakamahantavaṭṭadīghādibhedā anekavidhā  Maṇīti rattanīlādībhedā 
 anekavidhā    Veḷuriyoti vaṃsavaṇṇasirīsapupphavaṇṇādibhedo anekavidho  Saṅkhoti 
 dakkhiṇāvaṭṭatambakucchikadhamanasaṅkhādibhedo anekavidho  Silāti setakāḷamuggavaṇṇādibhedā 
 anekavidhā  Pavāḷanti khuddakamahantarattaghanarattādibhedaṃ anekavidhaṃ  Masāragallanti 
 kavaramaṇī    Nāgāti ūmipiṭṭhavāsinopi vimānaṭṭhakanāgāpi  
      Aṭṭha  pahārādāti satthā aṭṭhapi dhamme vattuṃ sakkoti  soḷasapi dvattiṃsapi 
 catusaṭṭhipi satampi sahassampi  pahārādena aṭṭha kathitā  ahampi teheva sarikkhake 
 katvā kathessāmīti cintetvā evamāha  Anupubbasikkhātiādīsu anupubbasikkhāya 
 tisso sikkhā gahitā  anupubbakiriyāya terasa dhutaṅgāni  anupubbapaṭipadāya satta 
 anupassanā aṭṭhārasa mahāvipassanā aṭṭhatiṃsa ārammaṇavibhattiyo sattatiṃsa bodhipakkhiya 
 dhammā  Na āyatakeneva aññāpaṭivedhoti maṇḍūkassa uppatitvā gamanaṃ viya 
 āditova sīlapūraṇādiṃ akatvā arahattapaṭivedho nāma natthīti    paṭipāṭiyā pana 
 sīlasamādhipaññāyo pūretvāva sakkā arahattaṃ pattunti attho  
      Ārakāvāti dūreyeva  Na tena nibbānadhātuyā ūnattaṃ vā pūrattaṃ vāti 
 asaṅkhyeyyepi kappe buddhesu anuppajjantesu   ekasattopi parinibbātuṃ na 
 sakkoti  tadāpi tucchā nibbānadhātūti na sakkā vattuṃ  Buddhakāle ca pana ekekasmiṃ 
 samāgame asaṅkhyeyyāpi sattā amataṃ ārādhenti  tadāpi na sakkā vattuṃ 
 pūrā nibbānadhātūti  
                             Uposathasuttavaṇṇanā 
           Dasame nisinno hotīti uposathakaraṇatthāya upāsikāya ratanapāsāde 
 nisinno  Nisajja pana bhikkhūnaṃ cittāni olokento ekaṃ dussīlapuggalaṃ disvā 
  Footnote    cha Ma  rattanīlādibhedo anekavidho   cha Ma  kabaramaṇi 
    cha Ma  natthi   cha Ma  anuppannesu 
  
  
 page     
 sacāhaṃ imasmiṃ puggale nisinneyeva pātimokkhaṃ uddisissāmi  sattadhā tassa 
 muddhā phalissatīti tassa anukampāya tuṇhīyeva ahosi  Abhikkantāti atikkantā 
 parikkhīṇā  Uddhaste aruṇeti uggate aruṇasīse  Nandimukhiyāti tuṭṭhamukhiyā  
 Aparisuddhā ānanda parisāti asukapuggalo aparisuddhoti avatvā aparisuddhā 
 ānanda parisāti āha  Sesaṃ sabbattha uttānamevāti  
                           Mahāvaggo dutiyo  
                           
                               Gahapativagga 
                            Paṭhamauggasuttavaṇṇanā 
           Tatiyassa paṭhame paññatte āsane nisīdīti tassa kira ghare pañcannaṃ 
 bhikkhusatānaṃ pañca āsanasatāni niccaṃ paññattāneva honti  Tesu aññatarasmiṃ 
 āsane nisīdi  Te   suṇāhīti te suṇāhi  taṃ vā aṭṭhavidhaṃ acchariyaṃ abbhutadhammaṃ   
 suṇāhi  Cittaṃ pasīdīti buddho nu kho na buddho nu khoti vitakkamattaṃpi na 
 uppajji  ayameva buddhoti cittuppādo pasanno anāvilo ahosi  Sakāni vā 
 ñātikulānīti attano yāpanamattaṃ dhanaṃ gahetvā ñātigharāni gacchatu  Kassa vo dammīti 
 katarapurisassa tumhe dadāmi  ārocetha me attano adhippāyaṃ  Appaṭivibhattāti 
 ettakaṃ dassāmi ettakaṃ na dassāmi  idaṃ dassāmi idaṃ na dassāmīti 
 cittaṃ uppādentena hi paṭivibhattā nāma hoti  mayhaṃ pana na evaṃ  Athakho 
 saṃghikā viya gaṇasantakā viya ca sīlavantehi saddhiṃ sādhāraṇāyeva  Sakkaccaṃyeva 
 payirupāsāmīti sahatthā upaṭṭhahāmi  cittīkārena upasaṅkamāmi  
  Footnote    cha Ma  taṃ   cha Ma  acchariyadhamma 
  
  
 page     
      Anacchariyaṃ kho pana maṃ bhanteti bhante yaṃ maṃ devatā upasaṅkamitvā evaṃ 
 ārocenti  idaṃ na acchariyaṃ  Yaṃ panāhaṃ tatonidānaṃ cittassa uṇṇatiṃ nābhijānāmi  
 etaṃ   acchariyanti vadati  Sādhu sādhu bhikkhūti ettha kiñcāpi bhikkhuṃ āmanteti  
 upāsakasseva pana veyyākaraṇasampahaṃsane esa sādhukāroti veditabbo  
                            Dutiyauggasuttavaṇṇanā 
           Dutiye nāgavaneti tassa kira seṭṭhino nāgavanaṃ nāma uyyānaṃ  
 so tattha purebhattaṃ gandhamālādīni gāhāpetvā uyyānakīḷaṃ   kīḷitukāmo gantvā 
 parivāriyamāno   bhagavantaṃ addasa  Saha dassanenevassa purimanayeneva cittaṃ pasīdi  
 surāpānena ca uppannamado taṃkhaṇaṃyeva pahiyyi    Taṃ sandhāyevamāha  Oṇojesinti 
 udakaṃ hatthe pātetvā adāsiṃ  Asokoti amuko  Samacittova demīti imassa thokaṃ 
 dammi    imassa bahukanti evaṃ cittanānattaṃ na karomi  deyyadhammampana ekasadisaṃ 
 karomīti dasseti  Ārocentīti ākāse ṭhatvā ārocenti  Natthi taṃ saṃyojananti 
 iminā upāsako attano anāgāmiphalaṃ byākaroti  
                           Paṭhamahatthakasuttavaṇṇanā 
           Tatiye hatthako āḷavakoti bhagavatā āḷavakayakkhassa hatthato hatthehi 
 sampaṭicchitattā hatthakoti laddhanāmo rājakumāro  Sīlavāti pañcasīladasasīlena 
 sīlavā  Cāgavāti cāgasampanno  Kaccittha bhanteti bhante kacci ettha bhagavato 
 byākaraṇaṭṭhāne  Appicchoti adhipagamappicchatāya appiccho  
                           Dutiyahatthakasuttavaṇṇanā 
           Catutthe pañcamattehi upāsakasatehīti sotāpannasakadāgāmi 
 anāgāmīnaṃyeva   ariyasāvakaupāsakānaṃ pañcahi satehi parivuto bhuttapātarāso 
  Footnote    cha Ma  taṃ eva    cha Ma  uyyānakīḷikaṃ    cha Ma  paricāriyamāno 
    cha Ma  pahīyi   cha Ma  ayaṃ pāṭho na dissati   cha Ma  sotāpannasakadāgāmīnaṃyeva 
  
  
 page     
 Gandhamālāvilepanacuṇṇādīni   gahetvā yena bhagavā tenupasaṅkami  Saṅgahavatthūnīti 
 saṅgaṇhanakāraṇāni    Tehāhanti tehi ahaṃ  Taṃ dāne saṅgaṇhāmīti 
 naṅgalabalibaddabhattabījādīni ceva gandhamālāvilepanacuṇṇādīni   ca datvā saṅgaṇhāmi  
 Peyyavācenāti   ammatātabhātarabhaginītiādikena kaṇṇasukhena mudukena piyavacanena 
 saṅgaṇhāmi  Atthacariyāyāti imassa dānena vā piyavacanena vā kiccaṃ natthi  
 atthacariyāya saṅgaṇhitabbayuttako ayanti ñatvā uppannakiccanittharaṇasaṅkhātāya 
 atthacariyāya saṅgaṇhāmi  Samānattatāyāti imassa dānādīhi kiccaṃ natthi  
 samānattatāya saṅgaṇhitabbo ayanti ñatvā   ekato khādanapivananisajjādīhi 
 attanā samānaṃ katvā saṅgaṇhāmi  Daliddassa kho no tathā sotabbaṃ 
 maññantīti daliddassa kiñci dātuṃ vā kātuṃ vā asakkontassa  yathā daliddassa 
 no tathā sotabbaṃ maññanti  mama pana sotabbaṃ maññanti  dinnovāde tiṭṭhanti  
 na me anusāsaniṃ atikkamitabbaṃ maññanti  Yoni kho tyāyanti upāyo kho 
 te ayaṃ  Imesu pana dvīsupi suttesu satthārā sīlacāgapaññā missikā kathitāti 
 veditabbā  
                           Mahānāmasuttādivaṇṇanā 
             Pañcame atthūpaparikkhī   hotīti atthānatthaṃ kāraṇākāraṇaṃ 
 upaparikkhitā hoti  Chaṭṭhe saddhāsīlacāgā missakā kathitā  
                            Paṭhamabalasuttavaṇṇanā 
           Sattame ujjhattibalāti ujjhānabalā  Bālānaṃ hi yaṃ asuko 
 idañcidañca āha  maṃ so āha    na aññanti evaṃ ujjhānameva balaṃ  
  Footnote    cha Ma  gandhamālavilepanacuṇṇāni   Sī  naṅgalabalibaddabhattavatthādīni 
    cha Ma  gandhamālamūlādīni    cha Ma  peyyavajjenāti    cha Ma  ayaṃ pāṭho na dissati 
    cha Ma  atthūpaparikkhitā   Sī  yaṃ assa kodhacittaṃ  tathā maṃ so āha 
  
  
 page     
 Nijjhattibalāti na idaṃ evaṃ  nāmetanti atthānatthanijjhāpanaṃyeva balaṃ  
 Paṭisaṅkhānabalāti paccavekkhaṇabalā  Khantibalāti adhivāsanakkhantibalā    
                            Dutiyabalasuttavaṇṇanā 
           Aṭṭhame balānīti ñāṇabalāni  Āsavānaṃ khayaṃ paṭijānātīti arahattaṃ paṭijānāti  
 Aniccatoti hutvā abhāvākārena  Yathābhūtanti yathāsabhāvato  Sammappaññāyāti 
 sammāvipassanāmaggapaññāya    Aṅgārakāsūpamāti santāpanaṭṭhena aṅgārakāsuyā 
 upamitā ime kāmā    Vivekaninnanti phalasamāpattivasena nibbānaninnaṃ  
 Vivekaṭṭhanti kilesehi vajjitaṃ dūrībhūtaṃ vā  Nekkhammābhiratanti pabbajjāya abhirataṃ  
 Byantībhūtanti vigatantībhūtaṃ ekaṃsenāpi   anallīnaṃ vippayuttaṃ   visaṃsaṭṭhaṃ  
 Āsavaṭṭhāniyehīti sampayogavasena āsavānaṃ kāraṇabhūtehi  kilesadhammehīti attho  Athavā 
 byantībhūtanti vigatantībhūtaṃ   nittaṇhanti   attho  Kuto  sabbaso 
 āsavaṭṭhāniyehi dhammehi  sabbehi tebhūmikadhammehīti attho  Imasmiṃ sutte 
 ariyamaggo lokiyalokuttaro kathito  
                             Akkhaṇasuttavaṇṇanā 
           Navame khaṇe kiccāni karotīti khaṇakicco  okāsaṃ labhitvāva 
 kiccāni karotīti attho  Dhammoti catusaccadhammo  Upasamikoti   kilesūpasamāvaho  
 Parinibbānikoti kilesaparinibbānakaro  Catumaggañāṇasaṅkhātaṃ sambodhiṃ gacchati 
 sampāpuṇātīti sambodhagāmī  Dīghāyukaṃ devanikāyanti idaṃ asaññīdevanikāyaṃ   
 sandhāya vuttaṃ  Aviññātāresūti ativiya aviññūsu  
      Suppavediteti sukathite  Antarāyikāti antarāyakaRā  Khaṇo vo mā upajjhagāti 
 ayaṃ  laddho khaṇo tumhe mā atikkami  Idha ce na    virādhetīti sace koci pamattacārī 
  Footnote    cha Ma  adhivāsanabalā   cha Ma  sahavipassanāya maggapaññāya   cha Ma  kāmāti 
    cha Ma  vigatantabhūtaṃ ekadesenāpi   cha Ma  visaṃyuttaṃ    cha Ma  vigatavāyanti 
     cha Ma  ayaṃ pāṭho na dissati    cha Ma  opasamikoti 
    cha Ma  asaññaṃ devanikāyaṃ    cha Ma  naṃ 
  
  
 page     
 Idha imaṃ khaṇaṃ labhitvāpi saddhammassa niyāmataṃ ariyamaggaṃ na   nirādheti na sampādeti  
 Atītatthoti hāpitattho  Cirattanutapissatīti   ciraṃ rattaṃ socissati  Yathā 
 hi asukaṭṭhāne bhaṇḍaṃ samuppannanti sutvā eko vāṇijo na gaccheyya  
 aññe gantvā gaṇheyyuṃ  tesaṃ taṃ aṭṭhaguṇaṃpi dasaguṇaṃpi bhaveyya  Atha itaro 
 mama attho atikkantoti anutappeyya  evaṃ yo idha khaṇaṃ labhitvā appaṭipajjanto 
 saddhammassa niyāmataṃ virādheti  so ayaṃ vāṇijova atītattho ciraṃ anutappissati 
 socissati  Kiñca bhiyyo avijjānivutoti   tathā  Paccavidunti paṭivijjhiṃsu  
 Saṃvarāti sīlasaṃvaRā  Māradheyyasarānugeti   māradheyyasaṅkhātaṃ saṃsāraṃ anugate  
 Pāragatāti   nibbānaṃ gatā  Ye pattā āsavakkhayanti ye arahattaṃ pattā  Evamidha 
 gāthāsu vaṭṭavivaṭṭaṃ kathitaṃ  
                         Anuruddhamahāvitakkasuttavaṇṇanā 
           Dasame cetīsūti cetināmakānaṃ rājūnaṃ nivāsanaṭṭhānattā   evaṃladdhavohāre 
 raṭṭhe  Pācīnavaṃsadāyeti dasabalassa vasanaṭṭhānato pācīnadisāya ṭhite vaṃsadāye 
 nīlobhāsehi veḷūhi sañchanne araññe  Evaṃ cetaso parivitakko udapādī 
 ti thero kira pabbajitvā paṭhamaṃ antovassamhiyeva samāpattilābhī hutvā sahassalokadhātu 
 dassanasamatthaṃ dibbacakkhuñāṇaṃ uppādesi  So sāriputtattherassa santikaṃ gantvā 
 evamāha idhāhaṃ āvuso sāriputta dibbena cakkhunā visuddhena atikkantamānusakena 
 sahassalokaṃ olokemi  Āraddhaṃ kho pana me viriyaṃ asallīnaṃ  upaṭṭhitā sati 
 asammuṭṭhā  assaddho kāyo asāraddho  samāhitaṃ cittaṃ ekaggaṃ  Atha ca pana 
 meanupādāyaāsavehi cittaṃ na vimuccatīti atha naṃ thero āha yaṃ kho 
 te āvuso anuruddha evaṃ hoti ahaṃ dibbena cakcunā  pe  Olokemīti  
  Footnote    cha Ma  ayaṃ saddo na dissati    cha Ma  cirattaṃ anutapissatīti 
    Sī  avijjānivasutopi    cha Ma  mādheyyaparānugeti 
    cha Ma  pāraṅgatāti    cha Ma  nivāsaṭṭhānattā 
  
  
 page     
 Idante mānasmiṃ  Yampi te āvuso anuruddha evaṃ hoti āraddhaṃ kho pana 
 me viriyaṃ  pe  Ekagganti  idante uddhaccasmiṃ  Yampi te āvuso anuruddha 
 evaṃ hoti atha ca pana me anupādāya āsavehi cittaṃ na vimuccatīti  idante 
 kukkuccasmiṃ  Sādhu vata āyasmā anuruddho ime tayo dhamme pahāya ime tayo 
 dhamme amanasikaritvā amatāya dhātuyā cittaṃ upasaṃharatūti evamassa thero kammaṭṭhānaṃ 
 kathesi  So kammaṭṭhānaṃ gahetvā satthāraṃ āpucchitvā cetiraṭṭhaṃ gantvā 
 samaṇadhammaṃ karonto aḍḍhamāsaṃ caṅkamena vītināmesi  So padhānaveganimmathikattā 
 kilantakāyo ekassa veḷugumbassa heṭṭhā nisīdi  Athassāyaṃ evaṃ cetaso parivitakko 
 udapādi  esa mahāpurisavitakko uppajjīti attho  
      Appicchassāti ettha paccayappiccho adhigamappiccho pariyattiappiccho 
 dhutaṅgappicchoti cattāro appicchā  Tattha paccayappiccho bahuṃ dente appaṃ 
 gaṇhāti  appaṃ dente appataraṃ gaṇhāti  na anavasesaggāhī hoti  Adhigamappiccho 
 majjhantikatthero viya attano adhigamaṃ aññesaṃ jānituṃ na deti  Pariyattiappiccho 
 tepiṭakopi samāno na bahussutabhāvaṃ jānāpetukāmo hoti sāketatissatthero 
 viya  Dhutaṅgappiccho dhutaṅgapariharaṇabhāvaṃ aññesaṃ jānituṃ na deti dvebhātikattheresu 
 jeṭṭhakatthero viya  Vatthuṃ visuddhimagge kathitaṃ  Ayaṃ dhammoti 
 evaṃladdhaguṇanigūhanena   ca paṭiggahaṇe mattaññutāya ca appicchassa puggalassa ayaṃ 
 navalokuttaradhammo uppajjati    no mahicchassa  Evaṃ sabbattha yojetabbaṃ  
      Santuṭṭhassāti catūsu paccayesu tīhi santosehi santuṭṭhassa  Pavivittassāti 
 kāyacittaupadhivivekehi vivittassa  Tattha kāyaviveko nāma gaṇasaṅgaṇikaṃ vinodetvā 
 ārambhavatthuvasena ekībhāvo  Ekībhāvamattena   pana   kammaṃ na nipphajjatīti 
  Footnote    cha Ma  evaṃsantaguṇaniguhanena   cha Ma  sampajjati 
    cha Ma  ekībhāvamatteneva   cha Ma  ayaṃ saddo na dissati 
  
  
 page     
 Kasiṇaparikammaṃ katvā aṭṭha samāpattiyo nibbatteti  Ayaṃ cittaviveko nāma  
 Samāpattimatteneva kammaṃ na nipphajjatīti jhānaṃ pādakaṃ katvā saṅkhāre 
 sammasitvā saha paṭisambhidāhi arahattaṃ pāpuṇāti  ayaṃ sabbākārato upadhiviveko 
 nāma  Tenāha bhagavā kāyaviveko ca vivekaṭṭhakāyānaṃ nekkhammābhiratānaṃ  
 cittaviveko ca parisuddhacittānaṃ paramavodānappattānaṃ  upadhiviveko ca nirūpadhīnaṃ 
 puggalānaṃ visaṅkhāragatānanti    
      Saṅgaṇikārāmassāti gaṇasaṅgaṇikāya ceva kilesasaṅgaṇikāya ca ratassa  
 Āraddhaviriyassāti kāyikacetasikaviriyavasena āraddhaviriyassa  Upaṭṭhitassatissāti 
 catusatipaṭṭhānavasena upaṭṭhitassatissa  Samāhitassāti ekaggacittassa  Paññavatoti 
 kammassa katapaññāya paññavato  
      Sādhu sādhūti therassa cittaṃ   sampahaṃsento evamāha  Imaṃ aṭṭhamanti satta 
 nidhī laddhapurisassa aṭṭhamaṃ dento viya  satta maṇiratanāni  satta hatthiratanāni  
 satta assaratanāni laddhapurisassa aṭṭhamaṃ dento viya satta mahāpurisavitakke 
 vitakketvā ṭhitassa aṭṭhamaṃ ācikkhanto evamāha  Nippapañcārāmassāti taṇhāmāna 
 diṭṭhipapañcarahitattā nippapañcasaṅkhāte nibbānapade abhiratassa  Itaraṃ tasseva 
 vevacanaṃ  Nappapañcārāmassāti yathāvuttesu papañcesu abhiratassa  Itaraṃ tasseva 
 vevacanaṃ  
      Yatoti yadā  Tatoti tadā  Nānārattānanti nīlapītalohitodātavaṇṇehi nānārajanehi 
 rattānaṃ  Paṃsukūlacīvaranti   tevīsatiyā khettesu ṭhitapaṃsukūlacīvaraṃ  Khāyissatīti 
 yathā tassa pubbaṇhasamayādīsu yasmiṃ samaye yaṃ icchati  tasmiṃ samaye taṃ pārupantassa 
 so dussakaraṇḍako manāpo hutvā khāyati  evaṃ tuyhampi cīvarasantosamahāariyavaṃsena 
  Footnote    khu mahā         guhaṭṭhakasuttaniddesa  
  khu mahā           tissametteyyasuttaniddesa  syā     cha Ma  therassa vitakkaṃ 
    cha Ma  paṃsukūlanti 
  
  
 page     
 Tuṭṭhassa viharato     paṃsukūlacīvaraṃ khāyissati uṭṭhahissati  Ratiyāti ratiatthāya  
 Aparitassāyāti paritassanāhi taṇhādiṭṭhiaparitassanatthāya  Phāsuvihārāyāti 
 sukhavihāratthāya  Okkamanāya nibbānassāti amataṃ nibbānaṃ otaraṇatthāya  
      Piṇḍiyālopabhojananti gāmanigamarājadhānīsu jaṅghabalaṃ nissāya gharapaṭipāṭiyā 
 carantena laddhapiṇḍiyālopabhojanaṃ  Khāyissatīti tassa gahapatino nānaggarasabhojanaṃ 
 viya upaṭṭhahissati  Santuṭṭhassa viharatoti piṇḍapātasantosamahāariyavaṃsena santuṭṭhassa 
 viharato  Rukkhamūlasenāsanaṃ khāyissatīti tassa gahapatino tebhūmikapāsāde gandhakusumavāsa 
 sugandhaṃ kūṭāgāraṃ viya rukkhamūlasenāsanaṃ   upaṭṭhahissati  Santuṭṭhassāti 
 senāsanasantosamahāariyavaṃsena santuṭṭhassa  Tiṇasantharakoti   tiṇehi vā paṇṇehi vā 
 bhūmiyaṃ vā phalakapāsāṇaphalānaṃ   vā aññatarasmiṃ santhatasanthāro    Pūtimuttanti 
 yaṅkiñci muttaṃ  Taṃkhaṇe gahitaṃpi pūtimuttameva vuccati duggandhattā  Santuṭṭhassa 
 viharatoti gilānapaccayabhesajjaparikkhārasantosena santuṭṭhassa viharato  
      Iti bhagavā catūsu ṭhānesu arahatte   pakkhipanto kammaṭṭhānaṃ kathetvā 
 katarasenāsane nu kho vasantassa kammaṭṭhānaṃ sappāyaṃ bhavissatīti āvajjento 
 tasmiṃyeva vasantassāti ñatvā tenahi tvaṃ anuruddhātiādimāha  Pavivittassa 
 viharatoti tīhi vivekehi vivittassa viharantassa  Uyyojanikapaṭisaṃyuttanti 
 uyyojanikeheva vacanehi paṭisaṃyuttaṃ  tesaṃ uṭṭhānagamanakiriyāyevāti   attho  
 Papañcanirodheti nibbānapade  Pakkhandatīti ārammaṇakaraṇavasena pakkhandati  
 Pasīdatītiādīsupi ārammaṇavaseneva pasīdanasantiṭṭhanamuccanā veditabbā  Iti bhagavā 
 cetiraṭṭhe pācīnavaṃsadāye āyasmato anuruddhassa kathite aṭṭha mahāpurisavitakke 
 puna bhesakaḷāvanamahāvihāre nisīditvā bhikkhusaṃghassa vitthārena kathesi  
  Footnote    cha Ma  rukkhamūlaṃ   cha Ma  tiṇasanthārakoti 
    cha Ma  phalapāsāṇatalāni   cha Ma  santhatasanthato 
    cha Ma  arahattaṃ   cha Ma  tesaṃ upaṭṭhānagamanakaṃyevāti 
  
  
 page     
      Manomayenāti manena nibbattitakāyopi manomayoti vuccati manena gatakāyopi   
 idha manena gatakāyaṃ sandhāyevamāha  Yathā me ahu saṅkappoti yathā mayhaṃ vitakko 
 ahosi  tato uttariṃ aṭṭhamaṃ mahāpurisavitakkaṃ dassento tato uttariṃ desayi  Sesaṃ 
 sabbaṃ uttānatthamevāti    
                          Gahapativaggo tatiyo  
                           
                                Dānavagga 
                            Paṭhamadānasuttavaṇṇanā 
           Catutthassa paṭhame āsajja dānaṃ detīti patvā dānaṃ deti  Āgataṃ 
 disvāva   taṃ muhuttaṃyeva nisīdāpetvā sakkāraṃ katvā dānaṃ deti  dassāmīti na 
 kilameti  Bhayāti ayaṃ adāyako akārakoti garahabhayā  apāyabhayā vā  Adāsi 
 meti mayhaṃ pubbe esa idaṃ nāma adāsīti deti  Dassati meti anāgate 
 idaṃ nāma dassatīti deti  Sāhu dānanti dānaṃ nāma sādhu sundaraṃ buddhādīhi 
 paṇḍitehi pasatthanti deti  Cittālaṅkāracittaparikkhāratthaṃ dānaṃ detīti 
 samathavipassanācittassa alaṅkāratthañceva parikkhāratthañca deti  Dānañhi cittaṃ muduṃ 
 karoti  Yena laddhaṃ hoti    so laddhaṃ meti muducitto hoti  Yena dinnaṃ  sopi 
 dinnaṃ mayāti muducitto hoti  iti ubhinnaṃ cittaṃ muduṃ karoti  Teneva 
 adantadamananti vuccati  Yathāha  
            adantadamanaṃ dānaṃ          adānaṃ dantadūsakaṃ   
             dānena piyavācāya       unnamanti namanti cāti  
  Footnote    Sī  nimmitakāyopi    cha Ma  sesaṃ sabbattha uttānamevāti 
    cha Ma  disvā    cha Ma  yena laddho 
    Sī  dānaṃ sabbatthasādhakaṃ  visuddhi       brahmavihāraniddesa    ka  anena 
  piyavācena  su vi          
  
  
 page     
 Imesu pana aṭṭhasu dānesu cittālaṅkāradānameva uttamanti  
                           Dutiyadānasuttavaṇṇanā  
           Dutiye saddhāti yāya saddhāya dānaṃ deti  sā saddhā  Hiriyanti 
 yāya hiriyā dānaṃ deti  sāva adhippetā  Kusalañca dānanti anavajjañca 
 dānaṃ  Diviyanti divaṅgamaṃ  
                            Dānavatthusuttavaṇṇanā 
           Tatiye dānavatthūnīti dānakāraṇāni  Chandā dānaṃ detīti pemena 
 dānaṃ deti  Dosāti dosena kuddho hutvā yaṃ atthi  taṃ vegena gaṇhitvā 
 deti  Mohāti mohena mūḷho deti  Bhayāti garahabhayena vā apāyabhayena vā  
 tassa tasseva vā pana bhayena deti  Kulavaṃsanti kulappaveṇiṃ  
                             Khettasuttavaṇṇanā 
           Catutthe na mahapphalaṃ hotīti dhaññaphalena mahapphalaṃ na hoti  Na mahassādanti 
 yampissa phalaṃ hoti  tassa assādo na mahā hoti mandassādaṃ na madhuraṃ  Na 
 phātiseyyanti tiseyyāpissa na hoti  vaḍḍhi    tassa mahantaṃ vīhithambhasannivesaṃ 
 na hotīti attho  Unnāmaninnāmīti   thalaninnavasena visamatalaṃ  Tattha thale 
 udakaṃ na saṇṭhāti  ninne atibahu tiṭṭhati  Pāsāṇasakkharillanti   pattharitvā 
 ṭhitapiṭṭhipāsāṇehi ca khuddakamahantāhi    ca sakkharāhi ca samannāgataṃ  Ūsaranti 
 ubbhidodakaṃ    Na ca gambhīrasitanti thaddhabhūmitāya gambhīrānugataṃ  naṅgalamaggaṃ katvā 
 kasituṃ na sakkā hoti  uttānanaṅgalamaggameva hoti  Na āyasampannanti na 
 udakāgamanasampannaṃ  
  Footnote    Sī  na phātiyeyyāti vaḍḍhipissa na hoti    ka  uṇṇāmaninnāmīti 
    cha Ma  pāsāṇasakkharikanti    cha Ma  khuddakapāsāṇehi    cha Ma  ubbhinnaloṇaṃ 
  
  
 page     
 Na apāyasampannanti pacchābhāge udakaniggamanamaggasampannaṃ hoti  Na mātikāsampannanti 
 na khuddakamahantīhi udakamātikāhi sampannaṃ hoti  Na mariyādasampannanti na 
 kedāramariyādāhi sampannaṃ  Na mahapphalantiādīni sabbāni vipākaphalavaseneva 
 veditabbāni  
      Sampanneti paripuṇṇe sampattiyutte  Pavuttā bījasampadāti sampannaṃ bījaṃ 
 ropitaṃ  Deve sampādayantamhīti deve sammā vassante  Anītisampadā hotīti 
 kīṭakimiādipāṇakaītiyā abhāvo ekā sampadā hoti  Viruḷhīti vaḍḍhi dutiyā 
 sampadā hoti  Vepullanti vipulabhāvo tatiyā sampadā hoti  Phalanti paripuṇṇaṃ 
 dhaññaphalaṃ catutthasampadā   hoti  Sampannasīlesūti paripuṇṇasīlesu  Bhojanasampadāti 
 sampannapañcavidhabhojanaṃ    Sampadānanti tividhakusalasampadaṃ  Upanetīti sā bhojanasampadāti 
 upanayati  Kasmā  sampannaṃ hissa taṃ kataṃ  yasmāssa taṃ katakammaṃ sampannaṃ 
 paripuṇṇanti attho  Sampannatthūdhāti sampanno atthu idha  Vijjācaraṇasampannoti 
 tīhi vijjāhi ca pañcadasahi caraṇadhammehi ca samannāgato  Laddhāti evarūpo puggalo 
 cittassa sampadaṃ avekallaṃ paripuṇṇabhāvaṃ labhitvā  Karoti kammasampadanti paripuṇṇaṃ 
 kammaṃ karoti  Labhati catthasampadanti atthañca paripuṇṇaṃ labhati  Diṭṭhisampadanti 
 vipassanādiṭṭhiṃ  Maggasampadanti sotāpattimaggaṃ  Yāti sampannamānasoti 
 paripuṇṇacitto hutvā arahattaṃ yāti  Sā hoti sabbasampadāti sā sabbadukkhehi 
 vimutti sabbasampadā nāma hotīti  
                           Dānūpapattisuttavaṇṇanā 
           Pañcame dānūpapattiyoti dānapaccayā upapattiyo  Padahatīti   ṭhapeti  
 Adhiṭṭhātīti tasseva vevacanaṃ  Bhāvetīti vaḍḍheti  Hīnedhimuttanti   hīnesu pañcasu 
  Footnote    cha Ma  paripuṇṇaphalaṃ catutthī sampadā    cha Ma  sampannaṃ vividhabhojanaṃ 
    cha Ma  dahantīti   cha Ma  hīne vimuttanti 
  
  
 page     
 Kāmaguṇesu adhimuttaṃ    Uttariṃ abhāvitanti tato uparimaggaphalatthāya abhāvitaṃ  
 Tatthūpapattiyā   saṃvattatīti yaṃ ṭhānaṃ patthetvā kusalaṃ kataṃ  tattha nibbattanatthāya 
 saṃvattati  Vītarāgassāti maggena vā samucchinnarāgassa samāpattiyā vā 
 vikkhambhitarāgassa  Dānamatteneva hi brahmaloke nibbattituṃ na sakkā  dānaṃ pana 
 samādhivipassanācittassa alaṅkāraparivāraṃ hoti  Tato dānena muducitto brahmavihāre 
 bhāvetvā brahmaloke nibbattati  Tena vuttaṃ vītarāgassa no sarāgassāti  
                          Puññakiriyāvatthusuttavaṇṇanā 
           Chaṭṭhe puññakiriyā ca sā   tesaṃ tesaṃ ānisaṃsānaṃ vatthu cāti puñña 
 kiriyāvatthu    Dānādīnañhi lakkhaṇe cittaṃ ṭhapetvā evarūpaṃ nāma amhehi dānaṃ 
 dātabbaṃ  sīlaṃ rakkhitabbaṃ  bhāvanā bhāvetabbāti sattā puññāni karonti  Dānameva 
 dānamayaṃ  dānacetanāsu vā purimacetanāto nipphannā sanniṭṭhāpakacetanā dānamayaṃ 
 sīlādīhi sīlamayādīni viya  Sesadvayesupi eseva nayo  Parittaṃ kataṃ hotīti thokaṃ 
 mandaṃ kataṃ hoti  Nābhisambhotīti na nipphajjati  Akataṃ hotīti   bhāvanāya 
 yogoyeva   anāraddho hotīti attho  Manussadobhagyanti manussesu sampatatirahitaṃ 
 pañcavidhaṃ nīcakulaṃ  Upapajjatīti paṭisandhivasena upagacchati  tattha nibbattatīti attho  
 Mattaso katanti pamāṇena kataṃ  thokaṃ na bahuṃ  Manussasobhagyanti manussesu 
 subhagabhāvaṃ tividhakulasampattiṃ    Adhimattanti adhikappamāṇaṃ balaṃ vā  Adhigaṇhantīti 
 adhibhavitvā gaṇhanti  visiṭṭhatarā jeṭṭhakā hontīti attho  
                           Sappurisadānasuttavaṇṇanā 
           Sattame sucinti suddhaṃ   vaṇṇasampannaṃ deti  Paṇītanti rasūpapannaṃ    
  Footnote    cha Ma  vimuttaṃ   cha Ma  tatrūpapattiyā 
    Ma  puññakiriyāyo  cha  puññakiriyāni ca tāni   cha Ma  vatthūni cāti 
  puññakiriyāvatthūni    idaṃ saṃvaṇṇetabbapadaṃ pāliyaṃ na dissati 
    Sī  Ma  bhāvanānayayogeyeva    Sī  tividhakulasampattisahitaṃ    cha Ma  parisuddhaṃ 
    ka  susampannaṃ 
  
  
 page     
 Kālenāti yuttappayuttakālena    Kappiyanti yaṃ kappiyaṃ  taṃ deti  Viceyya detīti 
 imassa dinnaṃ mahapphalaṃ bhavissati  imassa na mahapphalanti evaṃ paṭiggāhakaṃ pariyesana 
 vasena paṇidhāyavasena dānaṃ vā vicinitvā deti  
                            Sappurisasuttavaṇṇanā 
           Aṭṭhame atthāyāti atthatthāya  Hitāya sukhāyāti hitatthāya sukhatthāya  
 Pubbapetānanti paralokagatānaṃ ñātīnaṃ  Imasmiṃ sutte anuppanne buddhe cakkavatti 
 rājāno bodhisattā paccekabuddhā labbhanti  buddhakāle buddhā ceva buddha 
 sāvakā ca  Yathāvuttānañhi etesaṃ atthāya hitāya sukhāya saṃvattanti  Bahunnaṃ 
 vata atthāya  sappañño gharamāvasanti sappañño ghare vasanto bahunnaṃ vata atthāya 
 hoti  Pubbeti paṭhameva  Pubbekatamanussaranti mātāpitūnaṃ pubbakāraguṇe anussaranto  
 Sahadhammenāti sakāraṇena paccayapūjanena pūjeti  Apāpe brahmacārinoti apacāyati    
 nīcavuttitaṃ nesaṃ āpajjati  Pesaloti piyasīlo  
                            Abhisandasuttavaṇṇanā 
           Navame dānānīti cetanādānāni  Aggaññānītiādīnaṃ padānaṃ   attho 
 heṭṭhā vuttoyeva  
                           Duccaritavipākasuttavaṇṇanā 
           Dasame pāṇātipātoti pāṇātipātacetanā  Sabbalahusoti sabbalahuko  
 Appāyukasaṃvattanikoti   tena parittakena kammavipākena appāyuko hoti  dinnamattāya 
 vā paṭisandhiyā vilīyati mātukucchito nikkhantamatto vā    Evarūpo hi na aññassa 
 kassaci nissando  pāṇātipātasseva gatamaggo esoti  Bhogabyasanasaṃvattanikoti 
  Footnote    cha Ma  yuttapattakālena    cha Ma  apace brahmacārayoti brahmacārino apacayati 
    cha Ma  ayaṃ pāṭho na dissati    Sī  Ma  sabbalahuso appāyukasaṃvattanikoti 
    cha Ma  nikkhantamatte vā 
  
  
 page     
 Yathā kākaṇikamattampi hatthe na tiṭṭhati  evaṃ bhogabyasanaṃ saṃvatteti  
 Sapattaverasaṃvattaniko   hotīti saha sapattehi veraṃ saṃvatteti  Tassa hi sapattāva   
 bahukā honti  Yo ca naṃ passati  tasmiṃ veraṃ   uppādeti na nibbāyati  Evarūpo 
 hi parassa rakkhitagopitabhaṇḍe aparādhassa nissando  
      Abhūtabbhakkhānasaṃvattaniko hotīti abhūtena abbhakkhānaṃ saṃvatteti  yena kenaci 
 kataṃ tasseva upari patati  Mittehi bhedanasaṃvattanikoti mittehi bhedaṃ saṃvatteti  Yaṃ 
 yaṃ mittaṃ karoti  So so bhijjatiyeva  Amanāpasaddasaṃvattanikoti amanāpasaddaṃ saṃvatteti  
 Yā sā vācā kaṇṭakā kakkasā kaṭukā abhisajjanī mammacchedikā  gatagataṭṭhāne 
 tameva suṇāti  manāpasaddasavanaṃ nāma na labhati  Evarūpo hi pharusavācāya gatamaggo 
 nāma  Anādeyyavācāsaṃvattanikoti aggahetabbavacanataṃ saṃvatteti  tvaṃ kasmā kathesi  
 ko   tava vacanaṃ gahessatīti vattabbataṃ āpajjati  Ayaṃ samphappalāpassa gatamaggo  
 Ummattakasaṃvattaniko hotīti ummattakabhāvaṃ saṃvatteti  Tena hi   manusso 
 ummatto vā khittacitto vā eḷamūgo vā hoti  Ayaṃ surāpānassa nissando  Imasmiṃ 
 sutte vaṭṭameva kathitanti  
                          Dānavaggo catuttho  
                         
                               Uposathavagga 
                            Vāseṭṭhasuttavaṇṇanā 
           Pañcamassa catutthe ime cepi vāseṭṭha mahāsālāti purato ṭhite 
 dve sālarukkhe dassento parikappopamaṃ āha  Idaṃ vuttaṃ hoti  ime tāva 
  Footnote    Sī  verasapattasaṃvattaniko    cha Ma  sapattā ca 
    cha Ma  verameva    cha Ma  ko hi    cha Ma  ayaṃ saddo na dissati 
  
  
 page     
 Mahāsālā acetanā  Sace etepi sacetanā hutvā aṭṭhaṅgasamannāgataṃ uposathaṃ 
 upavaseyyuṃ  etesaṃpi so uposathupavāso   dīgharattaṃ hitāya sukhāya assa  
 Manussabhūte   pana vattabbameva natthīti  
                            Anuruddhasuttavaṇṇanā 
           Chaṭṭhe yenāyasmā anuruddhoti tā kira devatā attano sampattiṃ 
 oloketvā kiṃ nu kho nissāya ayaṃ amhehi sampatti laddhāti āvajjamānā theraṃ 
 disvā mayaṃ amhākaṃ ayyassa pubbe cakkavattirajjaṃ kārentassa   pādaparicārikā 
 hutvā tena dinnovāde ṭhatvā imaṃ sampattiṃ labhimhā  gacchāma theraṃ ānetvā 
 imaṃ sampattiṃ anubhavissāmāti divāyeva   yenāyasmā anuruddho tenupasaṅkamiṃsu  
 Tīsu ṭhānesūti tīsu kāraṇesu  Ṭhānaso paṭilabhāmāti khaṇeneva labhāma  Saddanti   
 vacanasaddaṃ vā gītasaddaṃ vā ābharaṇasaddaṃ vā  Pītā assūtiādīni nīlā tāva 
 jātā  pītā bhavituṃ na sakkhissantītiādinā nayena cintetvā vitakkesi  Tāpi 
 idāni ayyo amhākaṃ pītabhāvaṃ icchati  idāni lohitabhāvanti tādisāva ahesuṃ  
      Accharikaṃ   vādesīti pāṇitalaṃ vādesi  Pañcaṅgikassāti ātataṃ vitataṃ 
 ātatavitataṃ susiraṃ ghananti imehi pañcahaṅgehi samannāgatassa  Tattha ātataṃ nāma 
 cammapariyonaddhesu bheriādīsu ekatalaturiyaṃ  vitataṃ nāma ubhayatalaṃ  Ātatavitataṃ 
 nāma sabbaso pariyonaddhaṃ  susiraṃ vaṃsādi  ghanaṃ sammādi  Suvinītassāti 
 ākaḍḍhanasithilakaraṇādīhi sumucchitassa  Suppaṭipatāḷitassāti pamāṇe ṭhitabhāvajānanatthaṃ 
 suṭṭhu paṭipatāḷitassa  Kusalehi susamannāhatassāti ye vādetuṃ kusalā chekā  tehi 
 vāditassa  Vaggūti madhuro   sundaro  Rajanīyoti rañjetuṃ samattho  Kamanīyoti 
 kāmetabbayutto  Khamanīyotipi pāṭho  divasaṃpi suyyamāno khamateva  na nibbindatīti 
  Footnote    cha Ma  uposathavāso    cha Ma  bhūte 
    cha Ma  karontassa    cha Ma  divā 
    cha Ma  saranti    cha Ma  accharaṃ    cha Ma  cheko 
  
  
 page     
 Attho  Madanīyoti mānamadapurisamadajanano  Indriyāni okkhipīti asāruppaṃ imā 
 devatā karontīti indriyāni heṭṭhā khipi  na akkhīni ummiletvā olokesi  
 Na khvayyo  anuruddho sādiyatīti mayaṃ naccāma gāyāma  ayyo pana anuruddho 
 na kho sādiyati  akkhīni ummiletvā na oloketi  kiṃ mayaṃ naccitvā vā gāyitvā 
 vā karissāmāti tattheva antaradhāyiṃsu  Yena bhagavā tenupasaṅkamīti tāsaṃ devatānaṃ 
 ānubhāvaṃ disvā katihi nu kho dhammehi samannāgato mātugāmo manāpakāyike 
 devaloke nibbattatīti imamatthaṃ pucchituṃ upasaṅkami  
                           Idhalokikasuttadvayavaṇṇanā 
             Navame ayaṃsa loko   āraddho hotīti ayamassa loko idhaloke 
 karaṇakammatthāya   viriyassa āraddhattā paripuṇṇattā āraddho hoti paripuṇṇo  
 Soḷasākārasampannāti sutte vuttehi aṭṭhahi  aṭṭhakathāsu   aṭṭhahīti soḷasahi 
 ākārehi samannāgatā  yāni vā   aṭṭhaṅgāni paraṃpi tesu samādapetīti evaṃpi 
 soḷasākārasampannāti eke  Saddhāsīlacāgapaññā   panettha missikā kathitā  Dasamaṃ 
 bhikkhusaṃghassa kathitaṃ  Sabbasuttesu pana yaṃ na vuttaṃ  taṃ heṭṭhā āgatanayattā 
 uttānatthamevāti  
                         Uposathavaggo pañcamo  
                         Paṭhamapaṇṇāsako niṭṭhito  
                          
  Footnote    cha Ma  ayaṃ loko    Sī  loko karaṇamattāya āraddhattā  cha Ma  loko idha loke 
  karaṇamattāya āraddhattā    cha Ma  kathāsu     Sī  Ma  yāni tassā    cha  saddhāsīlapaññā 
  
  
 page     
                              Dutiyapaṇṇāsaka 
                                 Gotamīvagga 
                             Gotamīsuttavaṇṇanā 
           Chaṭṭhassa paṭhame sakkesu viharatīti paṭhamagamanena gantvā viharati  
 Mahāpajāpatīti puttapajāya ceva dhītupajāya ca mahantattā evaṃladdhanāmā  Yena 
 bhagavā tenupasaṅkamīti bhagavā kapilapuraṃ gantvā paṭhamameva nandaṃ pabbājesi  sattame divase 
 rāhulakumāraṃ  Cumbaṭakakalahe   ubhayanagaravāsīsu   yuddhatthāya nikkhantesu satthā 
 gantvā te rājāno saññāpetvā attadaṇḍasuttaṃ   kathesi  Rājāno pasīditvā 
 aḍḍhatiyasate aḍḍhatiyasate kumāre adaṃsu  tāni pañcakumārasatāni satthu santike 
 pabbajiṃsu  atha nesaṃ pajāpatiyo sāsanaṃ pesetvā anabhiratiṃ uppādayiṃsu  Satthā 
 tesaṃ anabhiratiyā uppannabhāvaṃ ñatvā te pañcasate daharabhikkhū kuṇāladahaṃ netvā 
 attano kuṇālakāle nisinnapubbe pāsāṇatale nisīditvā kuṇālajātakakathāya   tesaṃ 
 anabhiratiṃ vinodetvā sabbepi te sotāpattiphale patiṭṭhāpesi  puna mahāvanaṃ ānetvā 
 arahattaphaleti  Tesaṃ cittajānanatthaṃ punapi pajāpatiyo sāsanaṃ pahiṇiṃsu  Te abhabbā 
 mayaṃ gharāvāsassāti paṭisāsanaṃ pahiṇiṃsu  Tā na dāni amhākaṃ gharaṃ gantuṃ 
 yuttaṃ  mahāpajāpatiyā santikaṃ gantvā pabbajjaṃ anujānāpetvā pabbajissāmāti 
 pañcasatāpi mahāpajāpatiṃ upasaṅkamitvā ayye amhākaṃ pabbajjaṃ anujānāpethāti 
 āhaṃsu  Mahāpajāpatī tā itthiyo gahetvā yena bhagavā tenupasaṅkami  Setacchattassa 
 heṭṭhā rañño parinibbutakāle upasaṅkamītipi vadantiyeva  
      Alaṃ gotami  mā te ruccīti kasmā paṭikkhipi  nanu sabbesaṃpi buddhānaṃ 
 catasso parisā hontīti  kāmaṃ honti  kilametvā pana anekavāraṃ yācitena 
  Footnote    su vi           sā pa           cha Ma  pana ubhayanagaravāsikesu 
    khu su            khu mahā            syā     khu jā            syā  
  
  
 page     
 Anuññātaṃ pabbajjaṃ dukkhena laddhāti sammā paripālessantīti garuṃ katvā 
 anuññātukāmo paṭikkhipi  Pakkāmīti puna kapilapurameva pāvisi  Yathābhirantaṃ 
 viharitvāti bodhaneyyasattānaṃ upanissayaṃ olokento yathājjhāsayena viharitvā  
 Cārikaṃ pakkāmīti mahājanasaṅgahaṃ karonto uttamāya buddhasiriyā anopamena buddhavilāsena 
 aturitacārikaṃ pakkāmi  
      Sambahulāhi sākiyānīhi saddhinti antonivesanasmiṃyeva dasabalaṃ uddissa 
 pabbajjāvesaṃ gahetvā tāpi   pañcasatā sākiyāniyo pabbajjāvesaṃyeva gāhāpetvā 
 sabbāhipi tāhi sambahulāhi sākiyānīhi saddhiṃ  Pakkāmīti   gamanaṃ abhinīhari  
 Gamanābhinīharaṇakāle pana tā sukhumālā rājitthiyo padasā gantuṃ na sakkhissantīti 
 sākiyakoliyarājāno sovaṇṇasivikāyo uṭṭhāpayiṃsu    Tā pana yāne āruyha 
 gacchantīhi satthari agāravo kato hotīti ekapaṇṇāsayojanikaṃ maggaṃ padasāva paṭipajjiṃsu  
 Rājānopi purato ca pacchato ca ārakkhaṃ saṃvidahāpetvā taṇḍulasappitelādīnaṃ 
 sakaṭāni pūretvā   gatagataṭṭhāne   āhāraṃ paṭiyādethāti purise pesayiṃsu  
 Sūnehi pādehīti tāsaṃ hi sukhumālattā pādesu eko phoṭo uṭṭheti  eko 
 bhijjati  Ubho pādā kaṭakaṭṭhisamparikiṇṇā viya hutvā uddhumātā jātā  Tena 
 vuttaṃ sūnehi pādehīti  Bahidvārakoṭṭhaketi dvārakoṭṭhakato bahi  Kasmā panevaṃ 
 saṇṭhitāti    evaṃ kirassā ahosi ahaṃ tathāgatena ananuññātā sayameva 
 pabbajjāvesaṃ aggahesiṃ  evaṃ gahitabhāvo ca pana me sakalajambūdīpe pākaṭo jāto  Sace 
 satthā pabbajjaṃ anujānāti  iccetaṃ kusalaṃ  Sace pana nānujānissati  mahatī 
 garahā bhavissatīti vihāraṃ pavisituṃ asakkontī rodamānāva aṭṭhāsi  
  Footnote    cha Ma  ayaṃ pāṭho na dissati    cha Ma  cārikaṃ pakkāmīti 
    cha Ma  upaṭṭhāpayiṃsu    cha Ma  pūrāpetvā 
    cha Ma  gataṭṭhāne gataṭṭhāne    cha Ma  ṭhitāti 
  
  
 page     
      Kiṃ nu tvaṃ gotamīti kiṃ nu rājakulānaṃ vipatti uppannā  kena nu   
 tvaṃ kāraṇena evaṃ vivaṇṇabhāvaṃ pattā  sūnehi pādehi  pe  Ṭhitāti  Aññenapi 
 pariyāyenāti aññenapi kāraṇena  Bahukārā bhantetiādinā tassā guṇaṃ 
 kathetvā puna pabbajjaṃ yācanto evamāha  Satthāpi itthiyo nāma parittapaññā  
 ekāyācitamatteneva pabbajjāya anuññātāya na mama sāsanaṃ garuṃ katvā 
 gaṇhissantīti tikkhattuṃ paṭikkhipitvā idāni garuṃ katvā gāhāpetukāmatāya sace 
 ānanda mahāpajāpatī gotamī aṭṭha garudhamme paṭiggaṇhāti  sāvassā hotu 
 upasampadātiādimāha  Tattha sāvassāti sāeva assā pabbajjāpi upasampadāpi 
 hotu  
      Tadahupasampannassāti taṃ divasaṃpi upasampannassa  Abhivādanaṃ paccuṭṭhānaṃ 
 añjalikammaṃ sāmīcikammaṃ kattabbanti omānātimāne akatvā pañcapatiṭṭhitena 
 abhivādanaṃ  āsanā paccuṭṭhāya paccuggamanavasena paccuṭṭhānaṃ  dasanakhe samodhānetvā 
 añjalikammaṃ  āsanapaññāpanabījanādikaṃ anucchavikakammasaṅkhātaṃ sāmīcikammañca kattabbaṃ  
 Abhikkhuke āvāseti yattha vasantiyā anantarāyena ovādatthāya upasaṅkamanārahe 
 ṭhāne ovādadāyako ācariyo natthi  ayaṃ abhikkhuko āvāso nāma  Evarūpe 
 āvāse vassaṃ na upagantabbaṃ  Anvaḍḍhamāsanti anuposathikaṃ  Ovādūpasaṅkamananti 
 ovādatthāya upasaṅkamanaṃ  Diṭṭhenāti cakkhunā diṭṭhena  Sutenāti sotena sutena  
 Parisaṅkāyāti diṭṭhasutavasena parisaṅkitena  Garudhammanti garukaṃ saṃghādisesāpattiṃ  
 Pakkhamānattanti anūnāni paṇṇarasadivasāni mānattaṃ  Chasu dhammesūti vikāla 
 bhojanacchaṭṭhesu sikkhāpadesu  Sikkhitasikkhāyāti ekasikkhaṃpi akhaṇḍaṃ katvā 
 pūritasikkhāya  Akkositabbo paribhāsitabboti dasannaṃ akkosavatthūnaṃ aññatarena 
 akkosavatthunā na akkositabbo  bhayūpadaṃsanāya   yāya kāyaci paribhāsāya na paribhāsitabbo  
  Footnote    cha Ma  ayaṃ saddo na dissati    Sī  bhayaparamparāya  Ma  bhayūparamparāya 
  
  
 page     
      Ovaṭo bhikkhunīnaṃ bhikkhūsu vacanapathoti ovādānusāsanīdhammakathāsaṅkhāto vacanapatho 
 bhikkhunīnaṃ bhikkhūsu vārito   pihito  na bhikkhuniyā koci bhikkhu ovaditabbo 
 vā anusāsitabbo vā  bhante porāṇakattherā idañcidañca vattaṃ pūrayiṃsūti 
 evaṃ pana paveṇivasena kathetuṃ vaṭṭati  Anovaṭo bhikkhūnaṃ bhikkhunīsu vacanapathoti 
 bhikkhūnaṃ pana bhikkhunīsu vacanapatho anivārito  yathāruciṃ ovadituṃ anusāsituṃ dhammakathaṃ 
 kathetunti ayamettha saṅkhepo  vitthārato panesā garudhammakathā samantapāsādikāya 
 vinayasaṃvaṇṇanāya vuttanayeneva veditabbā  
      Ime pana aṭṭha garudhamme satthu santike uggahetvā therena attano 
 ārociyamāne sutvāva mahāpajāpatiyā tāvamahantaṃ domanassaṃ khaṇena paṭippassambhi  
 anotattadahato ābhatena sītūdakassa ghaṭasatena matthake parisittā viya vigatapariḷāhā 
 attamanā hutvā garudhammapaṭiggahaṇena uppannaṃ pītipāmujjaṃ āvikarontī seyyathāpī 
 bhantetiādikaṃ udānaṃ udānesi  
      Kumbhatthenakehīti kumbhe dīpaṃ jāletvā tena ālokena paraghare bhaṇḍaṃ 
 vicinitvā thenakacorehi  Setaṭṭhikā nāma rogajātīti eko pāṇako nāḷimajjhe 
 gataṃ   kaṇḍaṃ vijjhati  yena viddhā kaṇḍā   nikkhantaṃpi sālisīsaṃ khīraṃ gahetuṃ na 
 sakkoti  Mañjeṭṭhikā   nāma rogajātīti ucchūnaṃ anto rattabhāvo  
      Mahato taḷākassa paṭikacceva pāḷinti   iminā pana etamatthaṃ dasseti  
 yathā mahato taḷākassa pāḷiyā abaddhāyapi na   kiñci udakaṃ tiṭṭhateva  paṭhamameva 
 baddhāya pana yaṃ abaddhapaccayā na tiṭṭheyya  tampi tiṭṭheyya  evameva ye ime 
 anuppanne vatthusmiṃ paṭikacceva avītikkamanatthāya   garudhammā paññattā  
 tesu hi   
  Footnote    cha Ma  ovarito    cha Ma  nāḷamajjhagataṃ    Ma  viddhattā vaṇḍaṃ 
    cha Ma  mañjiṭṭhikā    cha Ma  āḷinti 
    cha Ma  ayaṃ saddo na dissati    cha Ma  anatikkamanatthāya    cha Ma  ayaṃ saddo na dissati 
  
  
 page     
 Appaññattesu mātugāmassa pabbajitattā pañcavassasatāni saddhammo tiṭṭheyya  
 Paṭikacceva paññattā pana aparānipi pañcavassasatāni ṭhassatīti evaṃ paṭhamaṃ vuttaṃ 
 vassasahassameva ṭhassati  Vassasahassanti cetaṃ paṭisambhidāppattakhīṇāsavavaseneva   
 vuttaṃ  tato pana uttaripi sukkhavipassakakhīṇāsavavasena vassasahassaṃ  anāgāmivasena vassa 
 sahassaṃ  sakadāgāmivasena vassasahassaṃ  sotāpannavasena vassasahassanti evaṃ pañca 
 vassasahassāni paṭivedhasaddhammo ṭhassati  Pariyattidhammopi tāniyeva  Na hi pariyattiyā 
 asati paṭivedho atthi  nāpi pariyattiyā sati paṭivedho na hoti  Liṅgaṃ pana 
 pariyattiyā antarahitāyapi ciraṃ pavattissatīti  
                            Ovādasuttavaṇṇanā 
           Dutiye bahussutoti idha sakalassāpi buddhavacanassa vasena bahussutabhāvo 
 veditabbo  Garudhammanti kāyasaṃsaggaṃ  Ayamettha saṅkhePo  Bhikkhunovādakavinicchayo 
 pana samantapāsādikāya vuttanayeneva veditabbo  
                            Saṅkhittasuttavaṇṇanā 
           Tatiye sarāgāyāti sarāgatthāya  Virāgāyāti virajjanatthāya  Saṃyogāyāti 
 vaṭṭe saṃyogatthāya  Visaṃyogāyāti vaṭṭe visaṃyogabhāvatthāya  Ācayāyāti vaṭṭassa 
 vaḍḍhanatthāya  No apacayāyāti na vaṭṭaviddhaṃsanatthāya  Dubbharatāyāti dupposanatthāya  
 No subharatāyāti na sukhaposanatthāya  Imasmiṃ sutte paṭhamavārena vaṭṭaṃ kathitaṃ  
 dutiyavārena vivaṭṭaṃ kathitaṃ  Iminā ca pana ovādena gotamī arahattaṃ pattāti  
                            Dīghajāṇusuttavaṇṇanā 
           Catutthe byagghapajjāti idamassa nāmappaveṇivasena ālapanaṃ  Tassa 
 hi pubbapurisā byagghapathe jātāti tasmiṃ kule manussā byagghapajjāti vuccanti  
  Footnote    cha Ma  paṭisambhidāpabhedappattakhīṇāsavānaṃ vaseneva 
  
  
 page     
 Issatthenāti   issāsakammena  Tatrupāyāyāti imasmiṃ kāle idaṃ nāma kātuṃ 
 vaṭṭatīti jānane tatrupāyabhūtāya    Vuḍḍhasīlinoti   vaḍḍhitasīlā vuḍḍhasamācāRā  
 Āyanti āgamanaṃ  Nāccogāḷhanti nātimahantaṃ  Nātihīnanti nātikasiraṃ  Pariyādāyāti 
 gahetvā khepetvā  Tattha yassa vayato dviguṇo āyo  tassa vayo āyaṃ pariyādātuṃ 
 na sakkoti  
            catudhā vibhaje bhoge         paṇḍito gharamāvasaṃ 
             ekena bhoge bhuñjeyya      dvīhi kammaṃ payojaye 
             catutthañca nidhāpeyya         āpadāsu bhavissatīti   
 evaṃ paṭipajjato pana vayo  āyaṃ pariyādātuṃ na sakkotiyeva  
      Udumbarakhādikanti   yathā udumbarāni khāditukāmena pakke udumbararukkhe 
 cālite ekappahāreneva bahūni phalāni patanti  so khāditabbayuttakāni khāditvā itarāni 
 bahutarāni pahāya gacchati  evameva yo āyato vayaṃ bahutaraṃ katvā vippakiranto 
 bhoge paribhuñjati  so udumbarakhādikañcāyaṃ   kulaputto bhoge khādatīti vuccati  
 Addhamārikanti anāthamaraṇaṃ    Samajīvikaṃ   kappetīti samaṃ   jīvikaṃ kappeti  
 Samajīvitāti samajīvitāya jīvitā     Apāyamukhānīti vināsaṭṭhānāni  
      Uṭṭhātā kammadheyyesūti kammakaraṇaṭṭhānesu uṭṭhānaviriyasampanno  Vidhānavāti 
 vidhānasampanno     Sotthānaṃ samparāyikanti sotthibhūtaṃ samparāyikaṃ  Saccanāmenāti 
 buddhattāyeva buddhoti evaṃ avitathanāmena  Cāgo puññaṃ pavaḍḍhatīti cāgo ceva 
 sesapuññañca pavaḍḍhati  Imasmiṃ sutte saddhādayo missakā kathitā  Pañcamaṃ 
 uttānameva  
  Footnote    cha Ma  issattenāti    cha Ma  upāyabhūtāya 
    cha Ma  vuddhasīlinoti    dī pā           siṅgālasutta 
    cha Ma  udumbarakhādīvāti    cha Ma  udumbarakhādikaṃ vāyaṃ    Sī  ajaddhumārikanti 
  anāthamaraṇaṃ  cha Ma  ajeṭṭhamaraṇanti anāyakamaraṇaṃ    cha Ma  samaṃ jīvikaṃ    cha Ma  sammā 
     Sī  samaṃ jīvikā     cha Ma  vidahanasampanno 
  
  
 page     
                              Bhayasuttavaṇṇanā 
           Chaṭṭhe gabbhoti gabbhavāso  Diṭṭhadhammikāpīti sandiṭṭhikāgabbhavāsasadisā 
 punapi manussagabbhā    Samparāyikāpīti ṭhapetvā manussagabbhā sesagabbhe  Ubhayaṃ ete 
 kāmā pavuccantīti bhayañca dukkhañca  bhayañca rogo ca  bhayañca gaṇḍo ca  bhayañca 
 sallañca  bhayañca saṅgo ca  bhayañca paṅko ca  bhayañca gabbho cāti evaṃ ubhayaṃ ete 
 kāmā pavuccanti  Sātarūpenāti kāmasukhena  Palipathanti vaṭṭapalipathaṃ    Atikkammāti 
 imasmiṃ ṭhāne vipassanaṃ vaḍḍhetvā assa bhikkhuno arahattaṃ pattabhāvo gahito  Evarūpaṃ 
 hi pajaṃ   jātijarūpetaṃ tīsu bhavesu phandamānaṃ avekkhatīti sutte vaṭṭaṃ kathetvā 
 gāthāsu vivaṭṭaṃ kathitanti   sattamaaṭṭhamāni uttānatthāneva  
                            Puggalasuttadvayavaṇṇanā 
             Navame ujubhūtoti kāyavaṅkādīnaṃ abhāvena ujuko  Paññāsīla 
 samāhitoti paññāya ca sīlena ca samannāgato  Yajamānānanti  dānaṃ dadantānaṃ  
 Puññapekkhānanti puññaṃ olokentānaṃ gavesantānaṃ  Opadhikanti upadhivipākaṃ  
 adhibhūtaṃ vā nappamāṇaṃ    Dasame samukkaṭṭhoti ukkaṭṭho uttamo  Sattānanti  sabba 
 sattānaṃ  Sesamettha   uttānamevāti  
                           Gotamīvaggo chaṭṭho 
                           
  Footnote    Ma  mānusā    Sī  palipanti vaṭṭapalipaṃ    Sī  gatapalipaṃ taṃ evarūpaṃ pajaṃ 
    Sī  avibhūtaṃ ṭhānaṃ appamāṇaṃ  cha Ma  opadhibhūtaṃ ṭhānaṃ appamāṇaṃ    cha Ma  sesaṃ 
  sabbattha 
  
  
 page     
                               Bhūmicālavagga   
                             Icchāsuttavaṇṇanā 
           Sattamassa paṭhame pavivittassāti kāyavivekena vivittassa  
 Nirāyattavuttinoti katthaci anāyattavuttino vipassanākammikassa  Lābhāyāti 
 catupaccayalābhāya  Socī ca  paridevī cāti sokī ca paridevī ca    Socicca 
 parideviccātipi pāṭho  Cuto ca saddhammāti taṃkhaṇaṃyeva vipassanāsaddhammā cuto  
 Imasmiṃ sutte vaṭṭavivaṭṭaṃ kathitaṃ  
                              Alaṃsuttavaṇṇanā 
            Dutiye alaṃ attano alaṃ paresanti attano ca paresañca hitapaṭipattiyaṃ 
 samattho pariyatto anucchaviko  Khippanisantīti khippaṃ upadhāreti khandhadhātuāyatanādīsu 
 kathiyamānesu te dhamme khippaṃ jānātīti attho  Imasmiṃ sutte samathavipassanā 
 kathitā  Puggalajjhāsayena pana desanāvilāsena cetaṃ matthakato paṭṭhāya heṭṭhā 
 otarantaṃ kathitanti  
                            Saṅkhittasuttavaṇṇanā 
           Tatiye evamevāti nikkāraṇeneva  Yathā vā ayaṃ yācati  evameva  
 Moghapurisāti mūḷahapurisā tucchapurisā  Ajjhesantīti yācanti  Anubandhitabbanti 
 iriyāpathānubandhanena   anubandhitabbaṃ maṃ na vijahitabbaṃ maññanti  Ājānanatthaṃ 
 apasādento evamāha  Esa kira bhikkhu ovāde dinnepi pamādamevānuyuñjati  
 dhammaṃ sutvā tattheva vasati  na samaṇadhammaṃ kātuṃ icchati  Tasmā bhagavā evaṃ 
 apasādetvā puna yasmā so arahattassa upanissayasampanno  tasmā taṃ ovadanto 
  Footnote    ka  cālavagga    ka  soci ca paridevi cāti soko ca paridevo ca 
    cha Ma  iriyāpathānugamanena 
  
  
 page     
 Tasmātiha te bhikkhu evaṃ sikkhitabbantiādimāha  Tattha ajjhattaṃ me cittaṃ ṭhitaṃ 
 bhavissati susaṇṭhitaṃ na cuppannā pāpakā akusalā dhammā cittaṃ pariyādāya 
 ṭhassantīti iminā tāvassa ovādena niyakajjhattavasena cittekaggatāmatto 
 mūlasamādhi vutto  
      Tato ettakeneva santuṭṭhiṃ anāpajjitvā evaṃ so samādhi vaḍḍhetabboti 
 dassetuṃ yato kho te bhikkhu ajjhattaṃ cittaṃ ṭhitaṃ hoti susaṇṭhitaṃ  na cuppannā 
 pāpakā akusalā dhammā cittaṃ pariyādāya tiṭṭhanti  tato te bhikkhu evaṃ sikkhitabbaṃ 
 mettā me cetovimutti bhāvitā bhavissati  pe  Susamāraddhāti evamassa mettā 
 vasena bhāvanaṃ vaḍḍhetvā puna yato kho te bhikkhu ayaṃ samādhi evaṃ bhāvito 
 hoti bahulīkato  tato tvaṃ bhikkhu imaṃ samādhiṃ savitakkaṃpi savicāraṃpi bhāveyyāsīti 
 ādi vuttaṃ  Tassattho  yadā te bhikkhu ayaṃ mūlasamādhi evaṃ mettāvasena 
 bhāvito hoti  tadā tvaṃ tāvatakenāpi tuṭṭhiṃ anāpajjitvāva imaṃ mūlasamādhiṃ aññesupi 
 ārammaṇesu catukkapañcakajjhānāni pāpayamāno savitakkaṃ savicārantiādinā 
 nayena bhāveyyāsīti  
      Evaṃ vatvā ca pana avasesabrahmavihārapubbaṅgamaṃpissa aññesu ārammaṇesu 
 catukkapañcakajjhānabhāvanaṃ kareyyāsīti dassento yato kho te bhikkhu ayaṃ samādhi 
 evaṃ bhāvito hoti subhāvito  tato te bhikkhu evaṃ sikkhitabbaṃ karuṇā me 
 cetovimuttītiādimāha  Evaṃ mettāpubbaṅgamaṃ catukkapañcakajjhānabhāvanaṃ dassetvā 
 puna kāyānupassanādipubbaṅgamaṃ dassetuṃ yato kho te bhikkhu ayaṃ samādhi evaṃ 
 bhāvito hoti subhāvito  tato te bhikkhu evaṃ sikkhitabbaṃ kāye kāyānupassīti 
 ādiṃ vatvā yato kho te bhikkhu ayaṃ samādhi evaṃ bhāvito hoti subhāvito  
 tato tvaṃ bhikkhu yena yeneva tagghatītiādimāha    Tattha tagghasīti gamissasi  
  Footnote    Sī  gacchasīti  cha Ma  gagghasītiādimāha  evamuparipi 
  
  
 page     
 Phāsuyevāti   iminā arahattaṃ dasseti  Arahattappatto hi sabbiriyāpathesu phāsu 
 viharati nāma  
                            Gayāsīsasuttavaṇṇanā 
           Catutthe etadavocāti attano padhānabhūmiyaṃ uppannaṃ vitakkaṃ bhikkhusaṃghassa 
 ārocetuṃ etaṃ pubbāhaṃ bhikkhaveti ādivacanaṃ avoca  Obhāsanti 
 dibbacakkhuñāṇobhāsaṃ  Ñāṇadassananti dibbacakkhubhūtañāṇasaṅkhātaṃ dassanaṃ  
 Sannivutthapubbanti ekato vasitapubbaṃ  Imasmiṃ pana sutte dibbacakkhuñāṇaṃ 
 iddhavidhañāṇaṃ cetopariyañāṇaṃ yathākammūpagañāṇaṃ anāgataṃsañāṇaṃ paccuppannaṃsañāṇaṃ 
 atītaṃsañāṇaṃ pubbenivāsañāṇanti iminā tāva aṭṭha ñāṇāni pāliyaṃyeva āgatāni  
 tehi pana saddhiṃ vipassanāñāṇāni cattāri maggañāṇāni cattāri phalañāṇāni cattāri 
 paccavekkhaṇañāṇāni cattāri paṭisambhidāñāṇāni cha asādhāraṇañāṇānīti etāni 
 ñāṇāni samodhānetvā kathentena evaṃ idaṃ suttaṃ kathitaṃ nāma hoti  
                           Abhibhāyatanasuttavaṇṇanā 
           Pañcame abhibhāyatanānīti abhibhavanakāraṇāni  Kiṃ abhibhavanti  paccanīkadhammepi 
 ārammaṇānipi  Tāni hi paṭipakkhabhāvena paccanīkadhamme abhibhavanti  puggalassa 
 ñāṇuttariyatāya ārammaṇāni  Ajjhattaṃ rūpasaññītiādīsu pana ajjhattarūpe parikamma 
 vasena ajjhattaṃ rūpasaññī nāma hoti  Ajjhattaṃ hi nīlaparikammaṃ karonto kese 
 vā pitte vā akkhitārakāya vā karoti  pītaparikammaṃ karonto mede vā chaviyā 
 vā hatthatalapādatalesu vā akkhīnaṃ pītaṭṭhāne vā karoti  lohitaparikammaṃ karonto 
 maṃse vā lohite vā jivhāya vā akkhīnaṃ rattaṭṭhāne vā karoti  odātaparikammaṃ 
 karonto aṭṭhimhi vā dante vā nakhe vā akkhīnaṃ setaṭṭhāne vā karoti  
 Taṃ pana sunīlakaṃ supītakaṃ sulohitakaṃ suodātaṃ na hoti  avisuddhameva hoti  
  Footnote    cha Ma  phāsuṃyevāti 
  
  
 page     
      Eko bahiddhā rūpāni passatīti yassevaṃ parikammaṃ ajjhattaṃ uppannaṃ hoti  
 nimittaṃ pana  bahiddhā  so evaṃ ajjhattaṃ parikammassa bahiddhā ca appanāya 
 vasena ajjhattaṃ rūpasaññī eko bahiddhā rūpāni passatīti vuccati  Parittānīti 
 avaḍḍhitāni  Suvaṇṇadubbaṇṇānīti suvaṇṇāni vā hontu dubbaṇṇāni vā  
 Parittavaseneva idaṃ abhibhāyatanaṃ vuttanti veditabbaṃ  Tāni abhibhuyyāti yathā nāma 
 sampannaggahaṇiko kaṭacchumattabhattaṃ labhitvā kiṃ ettha bhuñjitabbaṃ atthīti 
 saṅkaḍḍhitvā ekaṃ kavaḷameva karoti  evameva ñāṇuttariko puggalo visadañāṇo 
 kimatthe parittake ārammaṇe samāpajjitabbaṃ atthi  nāyaṃ mama bhāroti   tāni 
 rūpāni abhibhavitvā samāpajjati  saha nimittuppādenevettha appanaṃ pāpetīti attho  
 Jānāmi passāmīti iminā panassa ābhogo kathito  So ca kho samāpattito 
 vuṭṭhitassa  na antosamāpattiyaṃ  Evaṃsaññī hotīti ābhogasaññāyapi jhāṇasaññāyapi 
 evaṃsaññī hoti  Abhibhavanasaññā hissa antosamāpattiyaṃpi atthi  ābhogasaññā pana 
 samāpattito vuṭṭhitasseva  
      Appamāṇānīti vuḍḍhitappamāṇāni  mahantānīti attho  Abhibhuyyāti ettha pana 
 yathā mahagghaso puriso ekaṃ bhattavaḍḍhitakaṃ labhitvā aññaṃpi hotu  aññaṃpi 
 hotu  kiṃ esa   mayhaṃ karissatīti taṃ na mahantato passati  evameva ñāṇuttaro 
 puggalo visadañāṇo kiṃ ettha samāpajjitabbaṃ  nayidaṃ appamāṇaṃ  na mayhaṃ 
 cittekaggatākaraṇe bhāro atthīti tāni   abhibhavitvā samāpajjati  saha nimittu 
 ppādanevettha appanaṃ pāpetīti attho  
      Ajjhattaṃ arūpasaññīti alābhitāya vā anatthikatāya vā ajjhattarūpe 
 parikammasaññā virahito  
      Eko bahiddhā rūpāni passatīti yassa parikammaṃpi nimittaṃpi bahiddhā uppannaṃ  
 so evaṃ bahiddhā parikammassa ceva appanāya ca vasena ajjhattaṃ arūpasaññī 
  Footnote    Ma  dukkaroti    cha Ma  aññāpi hotu  aññāpi hotu  kiṃ esā    cha Ma  ayaṃ pāṭho na 
  dissati 
  
  
 page     
 Eko bahiddhā rūpāni passatīti vuccati  Sesamettha catutthābhibhāyatane ca vuttanayameva  
 Imesu pana catūsu parittaṃ vitakkacaritavasena āgataṃ  appamāṇaṃ mohacaritavasena  Suvaṇṇaṃ 
 dosacaritavasena  dubbaṇṇaṃ rāgacaritavasena  Etesañhi etāni sappāyāni  Sā 
 panetesaṃ   sappāyatā visuddhimagge   cariyaniddese vuttā  
      Pañcamābhibhāyatanādīsu nīlānīti sabbasaṅgāhikavasena vuttaṃ  Nīlavaṇṇānīti 
 vaṇṇavasena  Nīlanidassanānīti nidassanavasena  Apaññāyamānavivarāni asambhinnavaṇṇāni 
 ekanīlāneva hutvā dissantīti vuttaṃ hoti  Nīlanibhāsānīti idaṃ pana 
 obhāsavasena vuttaṃ  Nīlobhāsāni nīlappabhāyuttānīti attho  Etena tesaṃ suvisuddhataṃ 
 dasseti  Visuddhavaṇṇavaseneva hi imāni cattāri abhibhāyatanāni   vuttāni  
 nīlakasiṇaṃ uggaṇhanto nīlasmiṃ nimittaṃ gaṇhāti pupphasmiṃ vā vatthasmiṃ vā 
 vaṇṇadhātuyā vā tiādikaṃ panettha kasiṇakaraṇañca parikammañca appanāvidhānañca sabbaṃ 
 visuddhimagge   vitthārato vuttamevāti  
                            Vimokkhasuttavaṇṇanā 
           Chaṭṭhe vimokkhāti kenaṭṭhena vimokkhā  adhimuccanaṭṭhena  Ko panāyaṃ 
 adhimuccanaṭṭho nāma  paccanīkadhammehi ca suṭṭhu muccanaṭṭho  ārammaṇe ca abhirativasena 
 suṭṭhu muccanaṭṭho  Pitu aṅke vissaṭṭhaṅgapaccaṅgassa dārakassa sayanaṃ viya 
 aniggahitabhāvena nirāsaṅkatāya ārammaṇe pavattīti vuttaṃ hoti  Ayampanattho pacchime 
 vimokkhe natthi  purimesu vimokkhesu atthi  
      Rūpī rūpāni passatīti ettha ajjhattaṃ kesādīsu nīlakasiṇādivasena uppāditaṃ 
 rūpajjhānaṃ rūpaṃ  tadassatthīti rūpī  Bahiddhā rūpāni passatīti   bahiddhāpi 
 nīlakasiṇādīni 
  Footnote    cha Ma  sā ca nesaṃ    visuddhi        kammaṭṭhānaggahaṇaniddesa    cha Ma  ayaṃ pāṭho 
  na dissati    cha Ma  visuddhi      paṭhavīkasiṇaniddesa    cha Ma  bahiddhā rūpāni 
  passatīti pāṭhā na dissanti 
  
  
 page     
 Rūpāni jhānacakkhunā passati  Iminā ajjhattabahiddhāvatthukesu kasiṇesu 
 uppāditajjhānassa puggalassa cattāri rūpāvacarajjhānāni dassitāni  Ajjhattaṃ 
 arūpasaññīti ajjhattaṃ na rūpasaññī  attano kesādīsu anuppāditarūpāvacarajjhānoti 
 attho  Iminā bahiddhā parikammaṃ katvā bahiddhāva uppāditajjhānassa 
 rūpāvacarajjhānāni dassitāni  
      Subhanteva adhimutto hotīti iminā suvisuddhesu nīlādīsu vaṇṇakasiṇesu jhānāni 
 dassitāni  Tattha kiñcāpi antoappanāyaṃ subhanti ābhogo natthi  yo pana 
 suvisuddhaṃ subhakasiṇaṃ ārammaṇaṃ katvā viharati  so yasmā subhanti adhimutto hotīti 
 vattabbataṃ āpajjati  tasmā evaṃ desanā katā  Paṭisambhidāmagge pana  
              kathaṃ subhanteva adhimutto hotīti vimokkho  Idha bhikkhu mettāsahagatena 
           cetasā ekaṃ disaṃ  pe  Pharitvā viharati  Mettāya bhāvitattā 
           sattā appaṭikūlā honti  Karuṇāmuditāupekkhāsahagatena cetasā ekaṃ 
           disaṃ  pe  Pharitvā viharati  Upekkhāya bhāvitattā sattā appaṭikūlā 
           honti  Evaṃ subhanteva adhimutto hotīti vimokkhoti   vuttaṃ  
      Sabbaso rūpasaññānantiādīsu yaṃ vattabbaṃ  taṃ sabbaṃ visuddhimagge   
 vuttameva  Ayaṃ aṭṭhamo vimokkhoti ayaṃ catunnaṃ khandhānaṃ sabbaso vissaṭṭhattā 
 vimuttattā aṭṭhamo uttamo vimokkho nāma  
                          Anariyavohārasuttavaṇṇanā 
             Sattame anariyavohārāti anariyakathā   sadosakathā  Yāhi cetanāhi 
 te vohāre voharanti  tāsaṃ etaṃ nāmaṃ  Aṭṭhame vuttapaṭipakkhanayenattho veditabbo  
  Footnote    khu paṭi             vimokkhakathā  syā     visuddhi       āruppaniddesa 
    cha Ma  na ariyakathā 
  
  
 page     
                             Parisāsuttavaṇṇanā 
           Navame khattiyaparisāti khattiyānaṃ parisānaṃ sannipāto samāgamo  
 Esa nayo sabbattha  Anekasataṃ khattiyaparisanti bimbisārasamāgamañātisamāgama 
 licchavisamāgamādisadisaṃ  aññesu cakkavāḷesupi labbhateva  Sallapitapubbanti 
 allāpasallāpo   katapubbo  Sākacchāti dhammasākacchāpi samāpajjitapubbā  Yādisako 
 tesaṃ vaṇṇoti te odātāpi honti kāḷāpi maṅguracchavīpi  satthā suvaṇṇavaṇṇova  
 Idaṃ pana saṇṭhānaṃ paṭicca kathitaṃ  Saṇṭhānampica kevalaṃ tesaṃ paññāyatiyeva  Na pana bhagavā 
 milakkhasadiso hoti  nāpi āmuttamaṇikuṇḍalo  buddhaveseneva nisīdati  Tepi   attano 
 samānasaṇṭhānameva passanti  Yādisako tesaṃ saroti te chinnassarāpi honti 
 babbassarāpi   kākassarāpi  satthā brahmassarova  Idaṃ pana bhāsantaraṃ sandhāya 
 kathitaṃ  Sacepi hi satthā rājāsane nisinno katheti  ajja rājā madhurena 
 sarena kathetīti nesaṃ hoti  Kathetvā pakkante pana bhagavati puna rājānaṃ āgataṃ 
 disvā ko nu kho ayanti vīmaṃsā uppajjati  Tattha ko nu kho ayanti 
 imasmiṃ ṭhāne idāneva māgadhabhāsāya sīhaḷabhāsāya madhurena ākārena kathento 
 ko nu kho ayaṃ antarahito  kiṃ devo vā udāhu manussoti evaṃ vīmaṃsantāpi 
 na jānantīti attho  Kimatthaṃ panevaṃ ajānantānaṃ dhammaṃ desetīti  vāsanatthāya  
 Evaṃ sutopi hi dhammo anāgate paccayo hotiyevāti   anāgataṃ paṭicca deseti  
 Anekasataṃ brāhmaṇaparisantiādīnaṃ soṇadaṇḍasamāgamādivasena ceva aññacakkavāḷa 
 vasena ca sambhavo veditabbo  
                             Bhūmicālasuttavaṇṇanā 
           Dasame nisīdananti idha cammakhaṇḍaṃ adhippetaṃ  Uddenacetiyanti   uddena 
 yakkhassa vasanaṭṭhāne katavihāro vuccati  Gotamakādīsupi eseva nayo  Bhāvitāti 
  Footnote    cha Ma  ālāpasallāpo    cha Ma  te pana  su vi          aṭṭhaparisavaṇṇanā 
    Sī  khaṇḍassarāpi  cha Ma  gaggassarāpi    cha Ma  hotīti    cha Ma  uddenaṃ cetiyanti 
  
  
 page     
 Vaḍḍhitā  Bahulīkatāti punappunaṃ katā  Yānīkatāti yuttayānaṃ viya katā  Vatthukatāti 
 patiṭṭhaṭṭhena   vatthu viya katā  Anuṭṭhitāti adhiṭṭhitā  Paricitāti samantato citā 
 suvaḍḍhitā  Susamāraddhāti suṭṭhu samāraddhā  
      Iti aniyamena kathetvā puna niyametvā dassento tathāgatassa khotiādimāha  
 Ettha ca kappanti āyukappaṃ  Tasmiṃ tasmiṃ kāle yaṃ manussānaṃ āyuppamāṇaṃ  
 taṃ paripuṇṇaṃ karonto tiṭṭheyya  Kappāvasesaṃ vāti appaṃ vā bhiyyoti vutta 
 vassasatato atirekaṃ vā  Mahāsivatthero panāha  buddhānaṃ aṭṭhāne gajjitaṃ nāma natthi  
 punappunaṃ samāpattiṃ   samāpajjitvā maraṇantikavedanaṃ vikkhambhento bhaddakappameva 
 tiṭṭheyyāti    Kasmā pana na ṭhitoti  upādinnakaṃ sarīraṃ nāma khaṇḍiccādīhi 
 abhibhuyyati  buddhā ca khaṇḍiccādibhāvaṃ appatvā pañcame āyukoṭṭhāse bahujanassa 
 piyamanāpakāleyeva parinibbāyanti  Buddhānubuddhesu ca mahāsāvakesu parinibbutesu 
 ekakena   khāṇukena viya ṭhātabbaṃ hoti daharasāmaṇeraparivārena vā  tato aho 
 buddhānaṃ parisāti hīḷetabbataṃ āpajjeyya  Tasmā na ṭhitoti  Evaṃ vuttepi 
 yo pana vuccati   āyukappoti  idameva aṭṭhakathāyaṃ niyamitaṃ  
      Yathātaṃ mārena pariyuṭṭhitacittoti ettha tanti nipātamattaṃ  Yathā mārena 
 pariyuṭṭhitacitto ajjhotthaṭacitto añño koci puthujjano paṭivijjhituṃ na 
 sakkuṇeyya  evameva nāsakkhi paṭivijjhitunti attho  Māro hi yassa sabbena sabbaṃ 
 dvādasa vipallāsā appahīnā  tassa cittaṃ pariyuṭṭhāti  Therassa ca cattāro vipallāsā 
 appahīnā  tenassa māro cittaṃ pariyuṭṭhāsi  So pana cittapariyuṭṭhānaṃ karonto 
 kiṃ karotīti  bheravaṃ rūpārammaṇaṃ vā dasseti  saddārammaṇaṃ vā sāveti  Tato 
 sattā taṃ disvā sutvā vā satiṃ vissajjetvā vivaṭamukhā honti  tesaṃ mukhena 
 hatthaṃ pavesetvā hadayaṃ maddati  tato visaññāva hutvā tiṭṭhanti  Therassa panesa 
  Footnote    cha Ma  patiṭṭhānaṭṭhena   cha Ma  ayaṃ pāṭho na dissati 
    cha Ma  tiṭṭheyya    cha Ma  ekakeneva   Ma  so pana ruccati  su vi          
  
  
 page     
 Mukhe hatthaṃ pavesetuṃ kiṃ sakkhissati  bheravārammaṇaṃ pana dasseti  Taṃ disvā thero 
 nimittobhāsaṃ na paṭivijjhi  Bhagavā jānantoyeva kasmā   yāva tatiyaṃ āmantesīti  
 purato tiṭṭhatu bhante bhagavāti yācite tuyhevetaṃ dukkaṭaṃ  tuyhevetaṃ 
 aparaddhanti dosāropanena sokatanukaraṇatthaṃ  
      Māro pāpimāti ettha satte anatthe niyojento māretīti māro  Pāpimāti 
 tasseva vevacanaṃ  So hi pāpadhammasamannāgatattā pāpimāti vuccati  Kaṇho  
 antako  namuci  pamattabandhūtipi tasseva nāmāni  Bhāsitā kho panesāti ayañhi 
 bhagavato sambodhippatto   aṭṭhame sattāhe bodhimaṇḍeyeva āgantvā bhagavā yadatthaṃ 
 tumhehi pāramiyo pūritā  so vo attho anuppatto  paṭividdhaṃ sabbaññutañāṇaṃ  
 kiṃ vo   lokavicāraṇenāti vatvā yathā ajja  evameva parinibbātu dāni bhante 
 bhagavāti yāci  Bhagavā cassa na tāvāhantiādīni vatvā paṭikkhipi  taṃ sandhāya 
 bhāsitā kho panesā bhantetiādimāha  
      Tattha viyattāti maggavasena byattā  tatheva vinītā  tathā visāradā  Bahussutāti 
 tepiṭakavasena bahu sutaṃ etesanti bahussutā  Tameva dhammaṃ dhārentīti dhammadhaRā  
 Athavā pariyattibahussutā ceva paṭivedhabahussutā ca  Pariyattipaṭivedhadhammānaṃyeva dhāraṇato 
 dhammadharāti evamettha attho daṭṭhabbo  Dhammānudhammapaṭipannāti ariyadhammassa 
 anurūpadhammaṃ vipassanāmaggaṃ paṭipannā    Sāmīcipaṭipannāti anucchavikapaṭipadaṃ 
 paṭipannā  Anudhammacārinoti anudhammacaraṇasīlā  Sakaṃ ācariyakanti attano ācariyavādaṃ  
 Ācikkhissantītiādīni sabbāni aññamaññavevacanāni  Sahadhammenāti sahetukena 
 sakāraṇena vacanena  Sappāṭihāriyanti niyyānikaṃ   katvā dhammaṃ desessanti  
      Brahmacariyanti sikkhāttayasaṅgahitaṃ sakalasāsanabrahmacariyaṃ  Iddhanti samiddhaṃ 
 jhānassādavasena  Phītanti vuḍḍhippattaṃ sabbapāliphullaṃ viya abhiññāya 
  Footnote    cha Ma  kimatthaṃ    cha Ma  sambodhipattiyā    cha Ma  kiṃ te 
    cha Ma    anudhammabhūtaṃ vipassanādhammaṃ paṭipannā    cha Ma  yāva na niyyānikaṃ 
  
  
 page     
 Samāpattivasena    Vitthārikanti vitthaṭaṃ tasmiṃ tasmiṃ disābhāge patiṭṭhitavasena  
 Bahujaññanti bahūhi ñātaṃ paṭividdhaṃ bahujanābhisamayavasena    Puthubhūtanti sabbākārena 
 puthulabhāvaṃ pattaṃ  Kathaṃ  yāva devamanussehi suppakāsitanti  yattakā viññujātikā 
 devā ceva manussā ca atthi sabbehi suṭṭhu pakāsitanti attho  Appossukkoti 
 nirālayo  Tvañhi pāpima aṭṭhamasattāhato paṭṭhāya parinibbātu dāni bhante bhagavā  
 parinibbātu sugatoti viravanto āhiṇḍittha  Ajja dāni paṭṭhāya vigatussāho hohi  
 mā mayhaṃ parinibbānatthaṃ vāyāmaṃ karohīti vadati  
      Sato sampajāno āyusaṅkhāraṃ ossajjīti   satiṃ sūpaṭṭhitaṃ katvā ñāṇena 
 paricchinditvā āyusaṅkhāraṃ vissajji pajahi  Tattha na bhagavā hatthena leḍḍuṃ viya 
 āyusaṅkhāraṃ ossajji  Temāsamattameva pana phalasamāpattiṃ samāpajjitvā tato paraṃ 
 samāpajjissāmīti cittaṃ uppādesi  Taṃ sandhāya vuttaṃ ossajjīti  
 Avassajjītipi   pāṭho  Mahābhūmicāloti mahanto paṭhavīkamPo  Tadā kira dasasahassīlokadhātu 
 kampittha  Bhiṃsanakoti bhayajanako  Devadundubhiyo ca phaliṃsūti devabheriyo phaliṃsu  devo 
 sugajjitaṃ   gajji  akālavijjulatā nicchariṃsu  khaṇikavassaṃ vassīti vuttaṃ hoti  
      Udānaṃ udānesīti kasmā udānesi  koci nāma vadeyya bhagavā pacchato 
 Pacchato anubandhitvā parinibbātu bhanteti upadduto bhayena āyusaṅkhāraṃ 
 vissajjesīti  tassokāso mā hotu  bhītassa hi udānaṃ nāma natthīti 
 pītivegavissaṭṭhaṃ udānaṃ udānesi  
      Tattha sabbesaṃ soṇasiṅgālādīnaṃpi paccakkhabhāvato tulitaṃ paricchinnanti tulaṃ  
 Kintaṃ  kāmāvacarakammaṃ  Na tulaṃ  na vā tulaṃ sadisamassa aññaṃ lokiyakammaṃ natthīti 
 Atulaṃ  Kintaṃ  mahaggatakammaṃ  Athavā kāmāvacaraṃ rūpāvacaraṃ tulaṃ  arūpāvacaraṃ atulaṃ  
  Footnote    Sī  abhiññāsamāpattivasena  Ma  abhiññāya vasena  cha  abhiññāsampattivasena 
    cha Ma  mahājanābhisamayavasena    cha Ma  ossajīti   cha Ma  ussajjītipi 
    cha Ma  sukkhagajjitaṃ 
  
  
 page     
 Appavipākaṃ vā tulaṃ  bahuvipākaṃ atulaṃ  Sambhavanti sambhavahetubhūtaṃ  rāsikārakaṃ 
 piṇḍakārakanti attho  Bhavasaṅkhāranti punabbhavasaṅkhāraṇakaṃ  Avassajjīti vissajjesi  
 Munīti buddhamuni  Ajjhattaratoti niyakajjhattarato  Samāhitoti upacārappanāsamādhivasena 
 samāhito  Abhindi   kavacamivāti kavacaṃ abhindi  Attasambhavanti attani sañjātakilesaṃ  
 Idaṃ vuttaṃ hoti  savipākaṭṭhena sambhavaṃ  bhavābhasaṅkharaṇaṭṭhena bhavasaṅkhāranti ca 
 laddhanāmaṃ tulātulasaṅkhātaṃ lokiyakammañca ossajji  saṅgāmasīse mahāyodho kavacaṃ 
 viya attasambhavaṃ kilesañca ajjhattarato hutvā samāhito hutvā abhindīti  
      Athavā tulanti tulento tīrento  Atulañca sambhavanti nibbānañceva sambhavañca  
 Bhavasaṅkhāranti bhavagāmikammaṃ  Avassajji munīti pañcakkhandhā aniccā  pañcannaṃ 
 khandhānaṃ nirodho nibbānaṃ niccantiādinā   nayena tulayanto buddhamuni bhave 
 ādīnavaṃ  nibbāne ca ānisaṃsaṃ disvā taṃ khandhānaṃ mūlabhūtaṃ bhavasaṅkhārakammaṃ 
 kammakkhayāya saṃvattatīti   evaṃ vuttena kammakkhayakarena ariyamaggena avassajji  
 Kathaṃ  ajjhattarato samāhito  abhindi kavacamivattasambhavaṃ  So hi vipassanāvasena 
 Ajjhattarato  samathavasena samāhito evaṃ   pubbabhāgato paṭṭhāya samathavipassanāphalena kavacamiva 
 attabhāvaṃ pariyonandhitvā ṭhitaṃ  attani sambhavattā attasambhavanti laddhanāmaṃ sabbaṃ 
 kilesajātaṃ abhindi  Kilesābhāvena ca katakammaṃ appaṭisandhikattā avassaṭṭhaṃ nāma 
 hotīti evaṃ kilesappahānena kammaṃ pajahi  Pahīnakilesassa ca bhayaṃ nāma natthi  
 tasmā abhītova āyusaṅkhāraṃ ossajji  abhītabhāvaññāpanatthañca udānaṃ udānesīti 
 veditabbo  
      Yaṃ mahāvātāti yena samayena yasmiṃ vā samaye mahāvātā  Vāyantīti   
 ukkhepakavātā nāma uṭṭhahanti  te vāyantā saṭṭhisahassādhikanavayojanasatasahassabahalaṃ 
  Footnote    ka  abhida       khu paṭi           vipassanākathā  syā  
    Ma Ma         kukkuravatikasutta  aṅ  catukka           vitthārasutta 
    cha Ma  samāhitoti evaṃ    Sī  vāyanti  mahāvātā vāyantā  ka  vāyanti 
  
  
 page     
 Udakasandhārakavātaṃ upacchindanti  tato ākāse udakaṃ bhassati  tasmiṃ bhassante 
 paṭhavī bhassati  puna vāto attano balena antodhammakarake   viya udakaṃ ābandhitvā 
 gaṇhāti  tato udakaṃ uggacchati  tasmiṃ uggacchante paṭhavī uggacchati  Evaṃ udakaṃ 
 kampitaṃ paṭhaviṃ kampeti  Evañca   kampanaṃ yāvajjakālāpi hotiyeva  bahubhāvena   pana 
 ogacchanuggacchanaṃ na paññāyati  
      Mahiddhikā mahānubhāvāti ijjhanassa mahantatāya mahiddhikā  anubhavitabbassa 
 mahantatāya mahānubhāvā  Parittāti dubbalā  Appamāṇāti balavā  So imaṃ paṭhaviṃ 
 kampetīti so iddhiṃ nibbattetvā saṃvejento mahāmoggallāno viya  vīmaṃsanto 
 vā mahānāgattherassa bhāgineyyo saṃgharakkhitasāmaṇero viya paṭhaviṃ kampeti  
 Saṅkampetīti samantato kampeti  Sampakampetīti tasseva vevacanaṃ  Iti imesu aṭṭhasu 
 paṭhavīkampesu paṭhamo dhātukopena   dutiyo iddhānubhāvena  tatiyacatutthā puññatejena  
 pañcamo ñāṇatejena  chaṭṭho sādhukāradānavasena  sattamo kāruññasabhāvena  aṭṭhamo 
 ārodanena  Mātukucchiṃ okkamante ca tato nikkhamante ca mahāsatte tassa puññatejena 
 paṭhavī akampittha  Abhisambodhiyaṃ ñāṇatejābhihatā hutvā akampittha  dhammacakkappavattane 
 sādhukārabhāvasaṇṭhitā sādhukāraṃ dadamānā akampittha  āyusaṅkhāraṃ ossajjane kāruñña 
 sabhāve saṇṭhitā cittasaṅkhāraṃ asahamānā akampittha  parinibbāne ārodanavegāturā   
 hutvā akampittha  Ayaṃ panattho paṭhavīdevatāya vasena veditabbo  Mahābhūtapaṭhaviyā panetaṃ 
 natthi acetanattā  Sesaṃ sabbattha uttānamevāti  
                         Bhūmicālavaggo sattamo  
  Footnote    cha Ma  antodhamakaraṇe    cha Ma  etañca 
    su vi             cha Ma  ārodanavegatunnā 
  
  
 page     
                                 Yamakavagga 
                           Saddhāsuttadvayavaṇṇanā 
             Aṭṭhamassa paṭhame no ca sīlavāti  na sīlesu paripūrakārī  
 Samantapāsādikoti samantato pasādajanako  Sabbākāraparipūroti sabbehi samaṇākārehi 
 samaṇadhammakoṭṭhāsehi paripūro  Dutiye santāti paccanīkasantatāya santā  Vimokkhāti 
 paccanīkadhammehi vimuttattā ca vimokkhā  
                         Maraṇassatisuttadvayādivaṇṇanā 
             Tatiye bhāvetha noti bhāvetha nu  Sāsananti anusaṭṭhi  Āsavānaṃ khayāyāti 
 arahattaphalatthāya  Catutthe paṭihitāyāti   paṭipannāya  So mamassantarāyoti so 
 mama jīvitantarāyopi  puthujjanakālakiriyaṃ karontassa saggantarāyopi maggantarāyopi 
 assa  Satthakā vā me vātāti satthaṃ viya aṅgamaṅgāni kantantīti satthakā  Pañcamādīni 
 vuttanayāneva  Navame saṃsaggārāmatāti pañcavidhe saṃsagge ārāmatā  
                          Kusītārambhavatthusuttavaṇṇanā 
           Dasame kusītavatthūnīti kusītassa alasassa vatthūni patiṭṭhā  
 kosajjakāraṇānīti attho  Kammaṃ kattabbaṃ hotīti cīvaravicāraṇādikammaṃ kattabbaṃ hoti  
 Na viriyaṃ ārabhatīti duvidhaṃpi viriyaṃ nārabhati  Appattassāti jhānavipassanāmaggaphala 
 dhammassa appattassa pattiyā  Anadhigatassāti tasseva anadhigatassa adhigamatthāya  
 Asacchikatassāti tasseva asacchikatassa sacchikaraṇatthāya  Idaṃ paṭhamanti idaṃ handāhaṃ 
 nipajjāmīti evaṃ osīdanaṃ paṭhamaṃ kusītavatthu  Iminā nayena sabbattha attho 
 veditabbo  
  Footnote    cha  patihitāyāti 
  
  
 page     
 Māsācitaṃ maññeti ettha pana sammohacittaṃ   nāma tintamāso viya    Yathā tintamāso 
 garukoti hoti  evaṃ garuko adhippāyo  Gilānā vuṭṭhito hotīti gilāno hutvā 
 pacchā vuṭṭhito hoti  Ārabhavatthūnīti   viriyakāraṇāni  Tesaṃpi imināva nayena attho 
 veditabbo  Sesaṃ sabbattha uttānamevāti  
                          Yamakavaggo aṭṭhamo  
                          
                                  Sativagga 
                           Satisampajaññasuttavaṇṇanā 
             Navamassa paṭhamaṃ heṭṭhā vuttanayameva  Dutiye saddhoti duvidhāya 
 saddhāya samannāgato  No ca payirupāsitāti na supaṭṭhahitā    No ca paripucchitāti 
 atthānatthaṃ kāraṇākāraṇaṃ paripucchitā na hoti  Samannāgatoti   sāmiatthe paccattaṃ  
 samannāgatassāti vuttaṃ hoti  Ekantapaṭibhāṇaṃ   tathāgataṃ dhammadesanā hotīti 
 tathāgatassa ekantapaṭibhāṇā dhammadesanā hoti  ekanteneva paṭibhāti upaṭṭhātīti 
 attho  
                             Mūlakasuttavaṇṇanā 
           Tatiye sabbe dhammāti pañcakkhandhā  Chandamūlakāti ajjhāsayacchando 
 kattukamyatāchando taṃ mūlaṃ etesanti chandamūlakā  Manasikārato sambhavantīti 
 manasikārasambhavā  Phassato samudenti rāsī bhavantīti phassasamudayā  Vedanāya samosarantīti 
  Footnote    cha Ma  māsācitaṃ   cha Ma  ayaṃ saddo na dissati 
    cha Ma  ārambhavatthūnīti    cha Ma  no cupasaṅkamitāti na upaṭṭhahati 
    Ma  samannāgatanti    cha Ma  ekantapaṭibhānā 
  
  
 page     
 Vedanāsamosaraṇā  Samādhi etesaṃ pamukhoti samādhippamukhā  Jeṭṭhakaṭṭhena sati 
 adhipati   etesanti satādhipateyyā  satijeṭṭhakāti attho  Paññā uttarā etesanti 
 paññuttaRā  Vimutti   sāro etesanti vimuttasāRā  Ettha ca chandamūlakādayo 
 cattāropi lokiyā kathitā  sesā lokiyalokuttaramissakāti  
                             Corasuttavaṇṇanā 
           Catutthe mahācoroti rajjantare dubbhituṃ samattho mahācoro  
 Pariyāpajjatīti pariyādānaṃ gacchati  Na ciraṭṭhitiko hotīti addhānaṃ pālento ṭhātuṃ 
 na sakkoti  Appaharantassa paharatīti attano averine appaharante guṇasampanne 
 ca mahallake ca taruṇadārake ca appaharitabbayuttake paharati  Anavasesaṃ ādiyatīti 
 nissesaṃ gaṇhāti  Byattacorānañhi idaṃ vattaṃ  parassa dvīsu sāṭakesu eko 
 gahetabbo  ekasmiṃ sante dubbalaṃ datvā thiro gahetabbo  Puṭabhattataṇḍulādīsu 
 ekaṃ koṭṭhāsaṃ datvā eko gahetabboti  Accāsanne kammaṃ karotīti 
 gāmanigamarājadhānīnaṃ āsannaṭṭhāne corikakammaṃ karoti  Na ca nidhānakusalo 
 hotīti yaṃ laddhaṃ  taṃ dakkhiṇeyye nidahituṃ cheko na hoti  paralokamaggaṃ na sodheti  
                             Samaṇasuttavaṇṇanā 
           Pañcame yaṃ samaṇenāti yaṃ guṇajātaṃ samaṇena pattabbaṃ  Vusīmatāti 
 brahmacariyavāsaṃvutena  Mutto mocemi bandhanāti sayaṃ   sabbabandhanehi mutto hutvā 
 mahājanaṃpi rāgādibandhanato mocemi  Paramadantoti aññena kenaci asikkhāpito 
 acodito sayambhuñāṇena paṭivijjhitvā paramadamathena dantattā paramadanto nāma  
 Parinibbutoti kilesaparinibbānena parinibbuto  
  Footnote    Ma  adhipateyyā    cha Ma  vimuttieva   cha Ma  ahaṃ 
  
  
 page     
                              Yasasuttavaṇṇanā 
           Chaṭṭhe mā ca mayā yasoti yaso ca mayā saddhiṃ mā gañchi  Akasiralābhīti 
 vipulalābhī  Sīlapaññāṇanti sīlañceva paññāṇañca    Saṅgammāti sannipatitvā  
 Samāgammāti samāgantvā  Saṅgaṇikavihāranti gaṇasaṅgaṇikavihāraṃ  Na hi nūnameti na hi 
 nūna ime  Tathā hi panameti tathā hi pana ime  Aṅgulipaṭodakenāti    aṅgulipaṭodayaṭṭhiṃ 
 katvā vijjhanena  Sañjagghanteti   mahāhasitaṃ hasante  Saṅkīḷanteti keḷiṃ karonte  
                           Pattanikujjanasuttavaṇṇanā 
           Sattame nikkujjeyyāti tena dinnassa deyyadhammassa appaṭiggahaṇatthaṃ 
 pattanikkujjanakammavācāya nikkujjeyya  na adhomukhaṭṭhapanena  Alābhāyāti catunnaṃ 
 paccayānaṃ alabhanatthāya    Anatthāyāti upaddavāya avaḍḍhiyā  Ukkujjeyyāti 
 ukkujjanakammavācāya ukkujjeyya  
                         Appasādapavedanīyasuttavaṇṇanā 
           Aṭṭhame appasādaṃ pavedeyyunti appasannabhāvaṃ sañjānāpeyyuṃ   
 appasādaṃ pavedentena pana kiṃ kātabbanti  nisinnāsanato na upaṭṭhātabbaṃ na vanditabbaṃ 
 na paccuggamanaṃ kātabbaṃ  na deyyadhammo dātabbo  Agocareti pañcavidhe agocare  
                           Paṭisāraṇīyasuttavaṇṇanā 
           Navame dhammikañca gihipaṭissavanti imaṃ temāsaṃ idheva vasitabbanti 
 vutte evaṃ hotūtiādinā nayena paṭissutaṃ   paṭissavaṃ  Na saccāpetīti vuttaṃ na 
 saccaṃ karoti visaṃvādeti  
  Footnote    cha Ma  ñāṇañca    cha Ma  aṅgulipatodakehīti aṅgulipatodayaṭṭhiṃ 
    cha Ma  sañjagghanteti    cha Ma  alābhatthāya 
    cha Ma  jānāpeyyuṃ    cha Ma  ayaṃ pāṭho na dissati 
  
  
 page     
                           Sammāvattanasuttavaṇṇanā 
           Dasame paccekaṭṭhāneti adhipatiṭṭhāne jeṭṭhakaṭṭhāne  Tañhi jeṭṭhakaṃ 
 katvā kiñci saṃghakammaṃ kātuṃ na labhati  Na ca tena mūlena vuṭṭhāpetabbanti   
 taṃ mūlaṃ katvā abbhānavuṭṭhānakammaṃ   kātuṃ na labhati  Sesaṃ sabbattha 
 uttānatthamevāti  
                           Sativaggo navamo  
                           
                                 Sāmaññavagga 
           Ito paraṃ athakho bojjhā upāsikātiādīsu bojjhā upāsikā  sirimā 
 upāsikā  padumā upāsikā  sudhammā   upāsikā  manujā upāsikā  uttarā 
 upāsikā  muttā upāsikā  khemā upāsikā  rucī upāsikā  cundī rājakumārī  
 bimbī upāsikā  sumanā rājakumārī  mallikā devī  tissā upāsikā tissamātā   
 upāsikā  soṇā upāsikā  soṇāya mātā upāsikā  kāṇā upāsikā  
 kāṇamātā upāsikā  uttarā nandamātā  visākhā migāramātā  khujjuttarā 
 upāsikā  sāmāvatī upāsikā  suppavāsā koliyadhītā  suppiyā upāsikā  
 nakulamātā gahapatānīti imāsaṃ ettakānaṃ aṭṭhaṅgasamannāgataṃ uposathakammameva kathitaṃ  
 Icchantena vitthāretvā kathetabbaṃ  Sesaṃ sabbattha uttānatthamevāti  
                   Manorathapūraṇiyā aṅguttaranikāyaṭṭhakathāya  
                       Aṭṭhakanipātavaṇṇanā niṭṭhitā  
  Footnote    cha Ma  vuṭṭhāpetabboti    cha Ma  abbhānakammaṃ 
    cha Ma  sutanā    Sī  tissāya mātā 
  
  
 page     
                           Navakanipātavaṇṇanā 
                              Paṭhamapaṇṇāsaka 
                               Sambodhivagga 
                            Sambodhisuttavaṇṇanā 
          Navakanipātassa paṭhame sambodhipakkhikānanti catumaggasaṅkhātassa sambodhissa 
 pakkhe bhavānaṃ  upakārakānanti attho  Pāliyaṃ āgate nava dhamme sandhāyeva   pucchati  
 Kā upanisāti ko upaniso paccayo    Abhisallikhantīti abhisallekhikā  Samathavipassanā 
 cittassa vivaraṇe sappāyā upārakā cāti cetovivaraṇasappāyā  Appicchataṃ 
 ārabbha pavattā kathā appicchakathā  Sesesupi eseva nayo  
      Asubhā bhāvetabbā rāgassa pahānāyāti ayamattho sālilāyakopamāya 
 vibhāvetabbo  eko hi puriso asitaṃ gahetvā koṭito paṭṭhāya sālikkhette 
 sāliyo lāyati  Athassa vatiṃ bhinditvāva gāvo pavisiṃsu  So asitaṃ ṭhapetvā yaṭṭhiṃ 
 ādāya teneva maggena gāvo nīharitvā vatiṃ pākatikaṃ katvā punapi asitaṃ ādāya 
 sāliyo lāyi  Tattha   sālikkhettaṃ viya buddhasāsanaṃ daṭṭhabbaṃ  sālilāyako viya 
 yogāvacaro  asitaṃ viya paññā  lāyanakālo viya vipassanāya kammakaraṇakālo  
 yaṭṭhi viya asubhakammaṭṭhānaṃ  vati viya saṃvaro  vatiṃ bhinditvā gāvīnaṃ pavisanaṃ 
 viya sahasā appaṭisaṅkhāya pamādaṃ ārabbha rāgassa uppajjanaṃ  asitaṃ ṭhapetvā 
 yaṭṭhiṃ ādāya paviṭṭhamaggeneva gāvo nīharitvā vatiṃ paṭipākatikaṃ katvā puna 
 koṭito paṭṭhāya sālilāyanaṃ viya asubhakammaṭṭhānena rāgaṃ vikkhambhitvā pana 
 vipassanāya kammaṃ ārabhanakālo  Imamatthaṃ sandhāya vuttaṃ asubhā bhāvetabbā 
 rāgassa pahānāyāti 
  Footnote    cha Ma  sandhāyevaṃ    cha Ma  upanissayapaccayo    cha Ma  ettha 
  
  
 page     
      Tattha rāgassāti pañcakāmaguṇikassa rāgassa  Mettāti mettākammaṭṭhānaṃ  
 Byāpādassa pahānāyāti vuttanayeneva uppannassa kodhassa    pajahanatthāya  
 Ānāpānassatīti soḷasavatthukā ānāpānassati  Vitakkūpacchedāyāti vuttanayeneva 
 uppannānaṃ vitakkānaṃ upacchedanatthāya  Asmimānasamugghātāyāti  asmīti 
 uppajjanakassa navavidhassa   mānassa samugghātatthāya  Anattasaññā saṇṭhātīti 
 aniccalakkhaṇe diṭṭhe anattalakkhaṇaṃ diṭṭhameva hoti  Etesu hi tīsu lakkhaṇesu 
 ekasmiṃ diṭṭhe itaradvayaṃ diṭṭhameva hoti  Tena vuttaṃ aniccasaññino bhikkhave   
 anattasaññā saṇṭhātīti  Diṭṭheva dhamme nibbānanti diṭṭheyeva dhamme apaccaya 
 parinibbānañca pāpuṇātīti  Imasmiṃ sutte vaṭṭavivaṭṭaṃ kathitaṃ  
                             Nissayasuttavaṇṇanā 
          Dutiye nissayasampannoti patiṭṭhāsampanno  Saddhanti okappanasaddhaṃ  
 Viriyanti kāyikacetasikaṃ viriyaṃ  Yaṃsāti yaṃ assa  Ariyāya paññāyāti saha vipassanāya 
 maggapaññāya  Saṅkhāyāti jānitvā  Ekaṃ paṭisevatīti seditabbayuttakaṃ sevati  
 Adhivāsetīti adhivāsetabbayuttakaṃ adhivāseti  Parivajjetīti parivajjetabbayuttakaṃ 
 parivajjeti  Vinodetīti nīharitabbayuttaṃ nīharati  Evaṃ kho bhikkhūti evaṃ kho bhikkhu 
 uggahaparipucchāvasena ceva dhammavavatthānavasena ca paṭisevitāni   suppaṭividdhāni 
 supaccakkhāni katvā paṭisevanto adhivāsento parivajjento vinodento ca bhikkhu 
 nissayasampanno nāma hotīti  
                             Meghiyasuttavaṇṇanā 
          Tatiye cālikāyanti evaṃnāmake nagare  Taṃ kira calapaṅkaṃ   nissāya katattā 
 olokentānaṃ calamānaṃ viya upaṭṭhāti  tasmā cālikāti saṅkhaṃ gataṃ  Cālikāpabbateti 
  Footnote    cha Ma  kopassa    cha Ma  ayaṃ pāṭho na dissati    Ma  meghiya 
    cha Ma  paṭisevitabbādīni    cha Ma  calamaggaṃ 
  
  
 page     
 Sopi pabbato sabbasetattā kāḷapakkhuposathe olokentānaṃ calamāno viya upaṭṭhāti  
 tasmā cālikāpabbatoti vutto  Tattha mahantaṃ vihāraṃ kārayiṃsu  Iti bhagavā taṃ 
 nagaraṃ nissāya cālikāpabbatamahāvihāre viharati  Jantugāmanti evaṃnāmakaṃ aparaṃpi 
 tasseva vihārassa gocaragāmaṃ  Jattugāmantipi paṭhanti  Padhānatthikassāti 
 padhānakammikassa  Padhānāyāti samaṇadhammakaraṇatthāya  Āgamehi tāvāti satthā therassa 
 vacanaṃ sutvā upadhārento na tāvassa ñāṇaṃ paripakkanti ñatvā paṭibāhanto 
 evamāha  Ekakamhi tāvāti idaṃ panassa evamayaṃ gantvāpi kamme anipphajjamāne 
 nirāsaṅko hutvā pemavasena puna āgacchissatīti  cittamaddavajananatthaṃ āha  Natthi 
 kiñci uttariṃ karaṇīyanti catūsu saccesu catunnaṃ kicchānaṃ katattā aññaṃ uttariṃ 
 karaṇīyaṃ nāma natthi  Katassa vā paṭicayoti katassa   vā puna paṭicayopi natthi  
 Na hi bhāvitamaggo puna bhāvīyati  na pahīnakilesānaṃ puna pahānaṃ atthi  Padhānanti 
 kho meghiya vadamānaṃ kinti vadeyyāmāti samaṇadhammaṃ karomīti taṃ vadamānaṃ mayaṃ 
 aññaṃ kinnāma vadeyyāma  
      Divāvihāraṃ nisīdīti divāvihāratthāya nisīdi   nisīdanto   ca yasmiṃ maṅgala 
 silāpaṭṭe pubbe anupaṭipāṭiyā pañca jātisatāni rājā hutvā uyyānakīḷikaṃ 
 kīḷanto tividhanāṭakaparivāro nisīdi  tasmiṃyeva nisīdi  Athassa nisinnakālato paṭṭhāya 
 samaṇabhāvo jahito viya ahosi  rājavesaṃ gahetvā nāṭakavaraparivuto setacchattassa 
 heṭṭhā mahārahe pallaṅke nisinno viya jāto  Athassa taṃ sampattiṃ assādayato 
 kāmavitakko udapādi  So tasmiṃyeva khaṇe mahāyodhehi gahite dve core ānetvā 
 purato ṭhapite viya addasa  Tesu ekassa vadhaṃ   āṇāpanavasenassa byāpādavitakko 
 uppajji  Ekassa bandhanaṃ āṇāpanavasena vihiṃsāvitakko  Evaṃ so latājālena rukkho 
 viya madhumakkhikāhi madhughātako viya ca akusalavitakkehi parikkhitto samparikiṇṇo   
  Footnote    cha Ma  adhikatassa    ka  nisinno 
    ka  kammakaraṇaṃ    cha Ma  ayaṃ pāṭho na dissati 
  
  
 page     
 Ahosi  Taṃ sandhāya athakho āyasmato meghiyassātiādi vuttaṃ  Anvāsattāti anubaddhā 
 samparivāritā  Yena bhagavā tenupasaṅkamīti evaṃ pāpavitakkehi samparikiṇṇo 
 kammaṭṭhānaṃ sappāyaṃ kātuṃ asakkonto idaṃ vata disvā dīghadassī bhagavā 
 paṭisedhesīti sallakkhetvā idaṃ kāraṇaṃ dasabalassa ārocessāmīti nisinnāsanato 
 vuṭṭhāya yena bhagavā tenupasaṅkami  
                             Nandakasuttavaṇṇanā 
          Catutthe upaṭṭhānasālāyanti bhojanasālāyaṃ  Yenupaṭṭhānasālāti satthā 
 nandakattherena madhurassarena āraddhāya dhammadesanāya saddaṃ sutvā ānanda 
 ko eso upaṭṭhānasālāyaṃ madhuravacanena dhammaṃ desetīti pucchitvā dhammakathika 
 nandakattherassa ajja bhante vāroti sutvā atimadhuraṃ katvā ānanda eso 
 bhikkhu dhammaṃ katheti  mayaṃpi gantvā suṇissāmāti vatvā yenupaṭṭhānasālā 
 tenupasaṅkami  Bahidvārakoṭṭhake aṭṭhāsīti chabbaṇṇasmiyo cīvaragabbhe paṭicchādetvā 
 aññātakavesena aṭṭhāsi  Kathāpariyosānaṃ āgamayamānoti  idamavocāti idaṃ 
 kathāvasānaṃ udikkhamāno dhammakathaṃ suṇanto aṭṭhāsiyeva  Athāyasmā ānando 
 nikkhante paṭhame yāme satthu saññaṃ adāsi paṭhamo bhante yāmo atikkanto 
 thokaṃ vissamathāti  Satthā tattheva aṭṭhāsi  Athāyasmā ānando majjhimayāme nikkhante 
 bhante tumhe pakatiyā khattiyasukhumālā  puna buddhasukhumālā   paramasukhumālā  
 majjhimayāmopi atikkanto  muhuttaṃ vissamathāti āha  Satthā tattheva aṭṭhāsi  
 Tassa ṭhitakasseva aruṇuggamanaṃ   paññāyittha  Aruṇuggamanañca therassa idamavocāti 
 pāpetvā kathāpariyosānañca dasabalassa chabbaṇṇarasmivissajjanañca   ekappahāreneva 
 ahosi  Aggaḷaṃ ākoṭesīti agganakhena dvārakavāṭaṃ ākoṭesi  
  Footnote    cha Ma  buddhasukhumālāti    cha Ma  tattha ṭhitakassevassa aruṇaggaṃ 
    cha Ma  chabbaṇṇasarīrarasmivissajjanañca 
  
  
 page     
      Sārajjamānarūpoti harāyamāno ottappamāno sārajjamāno    Domanassasārajjaṃ 
 panassa natthi  Ettakaṃpi no nappaṭibhāseyyāti paṭisambhidāppattassa appaṭibhāṇaṃ 
 nāma natthi  Ettakaṃ pana   na katheyyanti dasseti  Sādhu sādhūti therassa dhamma 
 desanaṃ sampahaṃsanto āha  Ayañhettha attho suggahitā ca te dhammadesanā 
 sukathitā cāti  Kulaputtānanti ācārakulaputtānañceva jātikulaputtānañca  Ariyo 
 vā tuṇhībhāvoti dutiyajjhānasamāpattiṃ sandhāyevamāha  Adhipaññādhammavipassanāyāti 
 saṅkhārapariggahavipassanāñāṇassa  Catuppādakoti assagoṇagadrabhādiko viya    Idaṃ 
 vatvāti imaṃ catūhaṅgehi samannāgataṃ dhammaṃ kathayitvā  Vihāraṃ pāvisīti gandhakuṭiṃ 
 paviṭṭho  
      Kālena dhammassavaneti kāle kāle dhammassavanasmiṃ  Dhammasākacchāyāti pañhākathāya  
 Gambhīraṃ atthapadanti gambhīraṃ guḷhaṃ rahassaṃ atthaṃ  Paññāyāti saha vipassanāya 
 maggapaññāya  Sammasanapaṭivedhapaññāpi uggahaparipucchāpaññāpi vaṭṭatiyeva  Patto 
 vā gacchati vāti   arahattaṃ patto vā pāpuṇissati vāti evaṃ guṇasambhāvanāya 
 sambhāveti  Appattamānasāti appattaarahattā  arahattaṃ vā appattaṃ mānasaṃ 
 etesantipi appattamānasā  Diṭṭhadhammasukhavihāranti ettha diṭṭhadhammasukhavihāro 
 lokiyopi vaṭṭati lokuttaropi  
                              Balasuttavaṇṇanā 
          Pañcame avijjā kosajjasāvajjaassaddhiyesu akampanato paññābalādīni 
 daṭṭhabbāni  Akusalasaṅkhātāti akusalāti ñātā  Esa nayo sabbattha  Nālamariyāti 
 ariyabhāvaṃ kātuṃ asamatthā  ariyānaṃ vā ananucchavikā  Vodiṭṭhāti suṭṭhu diṭṭhā  
  Footnote    cha Ma  ayaṃ pāṭho na dissati    cha Ma  ettakampi 
    cha Ma  ayaṃ saddo na dissati    cha Ma  pajjati vāti 
  
  
 page     
 Vocaritāti manodvāre samudācārappattā  Atthikassāti dhammadesanāya atthikassa  
 Ājīvitabhayanti   jīvitavuttibhayaṃ  Asilokabhayanti garahābhayaṃ  Parisasārajjabhayanti parisaṃ 
 patvā sārajjaokkamanabhayaṃ  Imasmiṃ sutte vaṭṭavivaṭṭaṃ kathitaṃ  
                            Sevanāsuttavaṇṇanā 
          Chaṭṭhe jīvitaparikkhārāti jīvitasambhāRā  Samudānetabbāti samāharitabbā  
 Kasirena samudāharantīti   dukkhena uppajjanti  Rattibhāgaṃ vā divasabhāgaṃ vāti ettha 
 rattibhāge ñatvā rattibhāgeyeva pakkamitabbaṃ  rattiṃ caṇḍavāḷādiparipanthe sati 
 aruṇuggamanaṃ āgametabbaṃ  Divasabhāge ñatvā divā pakkamitabbaṃ  divā paripanthe sati 
 suriyatthaṅgamanaṃ āgametabbaṃ  Saṅkhāpīti sāmaññatthassa bhāvanāparipūriāgamanaṃ jānitvā  
 So puggaloti padassa pana nānubandhitabboti iminā sambandho  Anāpucchāti idha 
 pana taṃ puggalaṃ anāpucchā pakkamitabbanti attho  Api panujjamānenāti api 
 nikkaḍḍhiyamānena  Evarūpo hi puggalo sacepi dārukalāpasataṃ vā udakaghaṭasataṃ 
 vā vālikāghaṭasataṃ vā daṇḍaṃ āropeti  mā idha vasīti nikkaḍḍhāpeti vā  
 taṃ khamāpetvāpi yāvajīvaṃ so anubandhitabbopi   na vijahitabbo  
                             Sutavāsuttavaṇṇanā 
          Sattame pañca ṭhānāni ajjhācaritunti pañca kāraṇāni atikkamituṃ 
 pāṇanti antamaso kunthakipillikaṃ  Adinnanti antamaso tiṇasalākampi parasantakaṃ  
 Theyyasaṅkhātanti theyyacittenapi  Sannidhikārakaṃ kāme paribhuñjitunti sannidhiṃ 
 katvā ṭhapetvā vatthukāmakilesakāme paribhuñjituṃ abhabbo  Akappiyaṃ kāmaguṇaṃ sandhāyetaṃ 
 vuttaṃ  Buddhaṃ paccakkhātunti na buddho ayanti evaṃ paṭikkhipituṃ  Dhammādīsupi 
 eseva nayo  Evantāva aṭṭhakathāya āgataṃ  Pāliyaṃ pana imasmiṃ sutte agatigamanāni 
 kathitāni  
  Footnote    cha Ma  ājīvikābhayanti    cha Ma  samudāgacchantīti    cha Ma  anubandhitabbova 
  
  
 page     
                             Sajjhasuttādivaṇṇanā 
            Aṭṭhame buddhādīnaṃ paccakkhānaṃ kathitaṃ  Navame puthujjanena saddhiṃ gahitattā 
 āhuneyyāti vuttaṃ  Dasame gotrabhūti sotāpattimaggassa anantarapaccayena 
 sikhāppattabalavavipassanācittena samannāgato  Sesaṃ sabbattha uttānatthamevāti  
                          Sambodhivaggo paṭhamo  
                           
                               Sīhanādavagga 
                            Sīhanādasuttavaṇṇanā 
           Dutiyassa paṭhame yena bhagavā tenupasaṅkamīti sace satthā cārikaṃ 
 pakkamitukāmo assa  imasmiṃ kāle pakkameyya  Handāhaṃ cārikagamanatthāya satthāraṃ 
 āpucchāmīti cintetvā bhikkhusaṃghaparivuto upasaṅkami  Āyasmā maṃ bhanteti so kira 
 bhikkhu theraṃ mahatā bhikkhuparivārena āgacchantaṃ   disvā ime bhikkhū tathāgataṃ pahāya 
 sāriputtaṃ parivāretvā nikkhantā  gamanavicchedamassa karissāmīti aṭṭhānakopaṃ 
 bandhitvā evamāha  Tattha āsajjāti ghaṭṭetvā  Appaṭinissajjāti akkhamāpetvā 
 accayaṃ adassetvā  Kismiṃ pana so kāraṇe āghātaṃ bandhīti  therassa kira 
 dasabalaṃ vanditvā uṭṭhāya gacchato cīvarakaṇṇo tassa sarīraṃ phusi  vāto paharītipi 
 vadanti  Ettakena āghātaṃ bandhitvā theraṃ mahatā parivārena gacchantaṃ disvā 
 usūyamāno gamanavicchedamassa karissāmīti evamāha  Ehi tvaṃ bhikkhūti satthā 
 tassa bhikkhuno vacanaṃ sutvā na taṃ bhikkhu sāriputto paharīti vutte bhante 
 tumhe attano aggasāvakasseva pakkhaṃ vahatha  na mayhanti mayi manopadosaṃ katvā 
  Footnote    cha Ma  gacchantaṃ 
  
  
 page     
 Apāye nibbatteyyāti ñatvā sāriputtaṃ pakkosāpetvā imamatthaṃ 
 pucchissāmīti ekaṃ bhikkhuṃ āmantetvā evamāha  Apāpuraṇaṃ ādāyāti kuñcikaṃ 
 gahetvā  Sīhanādanti seṭṭhanādaṃ sammukhanādaṃ appaṭivattiyanādaṃ  Evaṃ dvīhi 
 mahātherehi ārocito bhikkhusaṃgho rattiṭṭhānadivāṭṭhānāni pahāya satthu santikaṃ 
 agamāsi  Khīyadhammanti   kathādhammaṃ  
      Gūthagatanti gūthameva  Sesesupi eseva nayo  Paṭhavīsamenāti akujjhanaṭṭhena 
 adussanaṭṭhena   paṭhaviyā samānena  Na hi paṭhavī mayi suciṃ nikkhipantīti somanassaṃ 
 karoti  na asuciṃ nikkhipantīti domanassaṃ  Mayhaṃpi evarūpaṃ cittanti dasseti  
 Vipulenāti aparittena  Mahaggatenāti mahantabhāvaṃ gatena  Appamāṇenāti vaḍḍhitap 
 pamāṇena  Averenāti akusalaverapuggalaverarahitena  Abyāpajjhenāti niddukkhena vigata 
 domanassena  So idhāti so anupaṭṭhitakāyānupassanāsatipaṭṭhāno bhikkhu evaṃ kareyya  
 mādiso kathaṃ evarūpaṃ karissati bhanteti paṭhamaṃ sīhanādaṃ nadi  Evaṃ sabbattha yojanā 
 veditabbā  
      Rajoharaṇanti rājasammajjanacoḷakaṃ  pādapuñchananti   tassetaṃ nāmaṃ  Kaḷopihatthoti 
 pacchihattho ukkhalihattho vā  Nantikavāsīti   antacchinnapilotikavasano  Suratoti 
 sucisīlo soraccena samannāgato  Sudantoti suṭṭhu damathaṃ upagato  Susikkhitoti suṭṭhu 
 sikkhito  Na kiñci hiṃsatīti visāṇādīsu gaṇhantaṃpi piṭṭhiṃ parimajjantaṃpi na kañci 
 viheṭheti  Usabhacchinnavisāṇasamenāti usabhassa chinnavisāṇassa cittasadisena  
      Aṭṭiyeyyāti aṭṭo pīḷito bhaveyya  Harāyeyyāti lajjeyya  Jiguccheyyāti 
 jigucchaṃ āpajjeyya  
  Footnote    cha Ma  khīyanadhammanti    cha Ma  ayaṃ pāṭho na dissati 
    ka  rājakulānaṃ na sammajjaniyā sammajjanti coḷakena pana puñchanti 
    cha Ma  nantakavāsīti 
  
  
 page     
      Medakathālikanti medakathālikā vuccati sūnakārakehi yūsanikkhamanatthāya tattha 
 tattha katachiddā thālikā  Parihareyyāti maṃsassa pūretvā ukkhipitvā gaccheyya  
 Chiddāvachiddanti parittamahantehi chiddehi samannāgataṃ  Uggharantanti uparimukhehi 
 chiddehi nikkhamamānayūsaṃ  Paggharantanti adhomukhehi nikkhamamānayūsaṃ  Evamassa sakalasarīraṃ 
 yūsamakkhitaṃ bhaveyya  Chiddāvachiddanti navahi vaṇamukhehi parittamahantachiddaṃ  Evamettha 
 aṭṭhamanavamehi dvīhi aṅgehi thero attano sarīre nicchandarāgataṃ kathesi  
      Athakho so bhikkhūti evaṃ therena navahi kāraṇehi sīhanāde nadite athakho 
 so bhikkhu  Accayoti aparādho  Maṃ accagamāti maṃ atikkamma abhibhavitvā pavatto  
 Paṭiggaṇhātūti khamatu  Āyatiṃ saṃvarāyāti anāgate saṃvaraṇatthāya  puna evarūpassa 
 aparādhassa akaraṇatthāya  Tagghāti ekaṃsena  Yathādhammaṃ paṭikarosīti yathā dhammo 
 ṭhito  tatheva karosi  khamāpesīti vuttaṃ hoti  Tante mayaṃ paṭiggaṇhāmāti taṃ tava 
 aparādhaṃ mayaṃ khamāma  Vuḍḍhi hesā bhikkhu ariyassa vinayeti esā bhikkhu ariyassa 
 vinaye buddhassa bhagavato sāsane vuḍḍhi nāma  Katamā  accayaṃ accayato disvā 
 yathādhammaṃ paṭikaritvā āyatiṃ saṃvarāpajjanā  Desanaṃ pana puggalādhiṭṭhānaṃ karonto 
 yo accayaṃ  accayato disvā yathādhammaṃ paṭikaroti  āyatiṃ saṃvaraṃ āpajjīti āha  
 Phalatīti sace hi thero na khameyya  tassa bhikkhuno tattheva sattadhā muddhā phaleyya  
 Tasmā bhagavā evamāha  Sace maṃ soti sace maṃ ayaṃ bhikkhu khamāhīti  evaṃ vadati  
 Khamatu ca me soti ayaṃpi cāyasmā mayhaṃ khamatūti evaṃ thero tassa accayaṃ 
 paṭiggaṇhitvā sayaṃpi taṃ satthu sammukhe khamāpesīti  
                           Saupādisesasuttavaṇṇanā 
           Dutiye saupādisesanti saupādānasesaṃ  Anupādisesanti upādānasesa 
 rahitaṃ niggahaṇaṃ  Mattasokārīti pamāṇakārī na paripūrakārī  Na tāvāyaṃ sāriputta 
  
  
 page     
 Dhammapariyāyo paṭibhāsīti appaṭibhāṇaṃ nāma bhagavato natthi  na tāvāhaṃ imaṃ dhammapariyāyaṃ 
 kathessanti ayaṃ panettha attho  Māyimaṃ dhammapariyāyaṃ sutvā pamādaṃ āhariṃsūti 
 mayaṃ kira catūhi apāyehi muttāti upari arahattatthāya viriyaṃ akarontā mā 
 pamādaṃ  āpajjiṃsu  Pañhādhippāyena bhāsitoti tassa   pucchitapañhassa sabhāgena 
 kathitoti dasseti  Imesaṃ pana navannaṃ puggalānaṃ bhavesu chandarāgavinodanatthaṃ etameva 
 atthuppattiṃ katvā seyyathāpi bhikkhave appamattakopi gūtho duggandho hoti  evameva 
 kho ahaṃ bhikkhave appamattakaṃpi bhavaṃ na vaṇṇemi antamaso accharāsaṅghātamattampīti 
 imaṃ suttantaṃ   abhāsi  Na kevalañca etesaṃyeva navannaṃ puggalānaṃ gati na nibaddhā  
 yesaṃ pana kulānaṃ tīṇi saraṇāni pañca sīlāni ekaṃ salākabhattaṃ ekaṃ pakkhikabhattaṃ 
 ekaṃ vassāvāsikaṃ ekā pokkharaṇī eko āvāso  evarūpāni nibaddhapuññāni 
 atthi  tesaṃpi gati nibaddhā  sotāpannasadisāneva tāni kulāni  
                            Koṭṭhikasuttavaṇṇanā 
           Tatiye diṭṭhadhammavedanīyanti imasmiṃyeva attabhāve vipaccanakakammaṃ  
 Samparāyavedanīyanti dutiye attabhāve vipaccanakakammaṃ  Sukhavedanīyanti sukhavedanājanaka 
 kammaṃ  Dukkhavedanīyanti dukkhavedanājanakakammaṃ  Paripakkavedanīyanti laddhavipākavāraṃ  
 Aparipakkavedanīyanti aladdhavipākavāraṃ  Bahuvedanīyanti bahuvipākadāyakaṃ  Appavedanīyanti 
 na bahuvipākadāyakaṃ  Avedanīyanti vipākavedanāya adāyakaṃ  Imasmiṃ sutte vaṭṭavivaṭṭaṃ 
 kathitaṃ  
                             Samiddhisuttavaṇṇanā 
           Catutthe samiddhīti attabhāvasamiddhatāya evaṃladdhanāmo therassa saddhivihāri 
 katthero  Kimārammaṇāti kiṃpaccayā  Saṅkappavitakkāti saṅkappabhūtā vitakkā  
  Footnote    cha Ma  tayā    aṅ  ekaka          tatiyavagga 
  
  
 page     
 Nāmarūpārammaṇāti nāmarūpapaccayā  Iminā cattāro arūpakkhandhā bhūtūpādāyarūpañca 
 vitakkānaṃ paccayāti   dasseti  Kva nānattaṃ gacchantīti kasmiṃ ṭhāne nānāsabhāvataṃ 
 vemattaṃ gacchanti  Dhātūsūti rūpadhātuādīsu  Aññoyeva hi rūpavitakko  aññe 
 saddavitakkādayoti  Phassasamudayāti sampayuttaphassapaccayā  Vedanāsamosaraṇāti tisso 
 vedanā samosaraṇā  Ettakena kusalākusalamissakā kathitā  Samādhippamukhātiādayo pana 
 apacayapakkhikāti veditabbā  Tattha pubbaṅgamaṭṭhena jeṭṭhakaṭṭhena vā samādhi pamukhaṃ 
 etesanti samādhippamukhā  Jeṭṭhakakāraṇaṭṭhena sati adhipateyyaṃ   etesanti 
 satādhipateyyā  Maggapaññā uttarā etesanti paññuttaRā  Phalavimuttiṃ patvā 
 sārappattā hontīti vimuttisāRā  Ārammaṇavasena amatanibbānaṃ ogāhitvā tattha 
 patiṭṭhitāti amatogadhā  Tena vā   mā maññīti tena vissajjanena ahaṃ 
 aggasāvakena pucchite pañhe vissajjesinti mā mānaṃ vā dappaṃ vā akāsi  
                            Gaṇḍasuttādivaṇṇanā 
             Pañcame tīṇi cattāri vassāni vassagaṇā  aneke vassagaṇā 
 uppannā assāti anekavassagaṇiko  Tassassūti tassa bhaveyyuṃ  Abhedanamukhānīti na 
 kenaci bhinditvā katāni  kevalaṃ kammasamuṭṭhitāneva vaṇamukhāni  Jegucchiyaṃyevāti 
 jigucchitabbameva paṭikūlameva  Cātumahābhūtikassāti catumahābhūtamayassa  
 Odanakummāsupacayassāti odanena ceva kummāsena ca upacitassa vaḍḍhitassa  
 Aniccucchādanaparimaddanabhedanaviddhaṃsanadhammassāti hutvā abhāvaṭṭhena aniccadhammassa  
 duggandhavighātatthāya anuvilepanena   ucchādanadhammassa  aṅgapaccaṅgābādhavinodatthāya 
 khuddakasambāhanena parimaddanadhammassa  daharakāle vā ūrūsu sayāpetvā gabbhavāsena 
 dussaṇṭhitānaṃ tesaṃ tesaṃ aṅgapaccaṅgānaṃ   saṇṭhānasampādanatthaṃ añjanapīḷanādivasena 
 parimaddanadhammassa  evaṃ pariharitassāpi 
  Footnote    cha Ma  paccayoti    cha Ma  adhipateyyā    cha Ma  ca 
    Sī nānāvilepanena    ka  tesaṃ aṅgānaṃ 
  
  
 page     
 Bhedanaviddhaṃsanadhammassa  bhijjanavikiraṇabhāvassevāti attho  Ettha ca aniccapadena ceva 
 bhedanaviddhaṃsanapadehi cassa atthaṅgamo kathito  sesehi samudayo  Nibbindathāti ukkaṇṭhatha 
 pajahatha imaṃ kāyanti dasseti  Evamimasmiṃ sutte balavavipassanā kathitā  Chaṭṭhaṃ 
 vuttanayameva  Saññāsīsena panettha ñāṇameva kathitaṃ  
                             Kulasuttādivaṇṇanā 
             Sattame na manāpena paccupaṭṭhentīti manavaḍḍhanena manaṃ allīyanā 
 kārena āsanā vuṭṭhāya paccuggamanaṃ na karonti  Na manāpena abhivādentīti na 
 pañcapatiṭṭhitena vandanti  Asakkaccaṃ dentīti acittīkārena denti  No 
 sakkaccanti sahatthā na denti  Na upanisīdanti dhammassavanāyāti dhammaṃ 
 suṇissāmāti na samīpe nisīdanti  Na ramissantīti   na tussanti   ghaṭapiṭṭhe 
 āsittaṃ udakaṃ viya vivaṭṭetvā gacchantīti    Aṭṭhame veneyyajjhāsayavasena 
 mettābhāvanaṃ pakkhipitvā navaṅgasamannāgatoti vuttaṃ  
                            Devatāsuttavaṇṇanā 
           Navame vippaṭisāriniyoti vippaṭisāritaṃ maṅkubhāvaṃ āpajjimhā  Hīnaṃ 
 kāyanti uparidevalokaṃ upādāya heṭṭhimo hīnoti vuccati  No ca kho yathāsatti 
 yathābalaṃ saṃvibhajimhāti attano sattiyā ca balassa ca anurūpena sīlavantānaṃ saṃvibhāgaṃ 
 katvā na bhuñjimhā  
                             Velāmasuttavaṇṇanā 
           Dasame api nu te gahapati kule dānaṃ diyyatīti nayidaṃ bhagavā bhikkhusaṃghassa 
 dinnadānaṃ sandhāya pucchati  Seṭṭhissa hi ghare bhikkhusaṃghassa niccaṃ paṇītadānaṃ 
  Footnote    cha Ma  na sussūsantīti 
    cha Ma  ayaṃ pāṭho na dissati    cha Ma  vaṭṭetvā gacchati 
  
  
 page     
 Diyyati  na taṃ satthā na jānāti  Lokiyamahājanassa pana diyyamānaṃ dānaṃ atthi  taṃ lūkhaṃ 
 hoti  seṭṭhissa cittaṃ na pīṇeti  Taṃ pucchāmīti pucchati  Kaṇājakanti sakuṇḍakaṃ 
 bhattaṃ  sakuṇḍakehipi kaṇikataṇḍuleheva pakkaṃ  Biḷaṅgadutiyanti kañjikadutiyaṃ  
 Asakkaccaṃ detīti   asakkaritvā   deti  Apacittiṃ katvā detīti apacittīkārena 
 dakkhiṇeyye agāravena deti  Asahatthā detīti sahatthena adatvā parahatthena deti  
 āṇattimattameva karotīti attho  Apaviddhaṃ detīti na nirantaraṃ deti    chaḍḍetukāmo 
 viya hutvā vammike godhaṃ pakkhipanto viya deti   saṃvaccharikasoṇḍavalli   viya 
 hoti  Anāgamanadiṭṭhiko detīti na kammañca phalañca saddahitvā deti  
      Yattha yatthāti tīsu kulasampadāsu yasmiṃ yasmiṃ kule  Na uḷārāya 
 bhattabhogāyātiādīsu nānaggarasasugandhasālibhojane upanīte cittaṃ na namati  harathetaṃ 
 rogavaḍḍhananti vatvā yena vā tena vā ḍākena saddhiṃ sakuṇḍakabhattaṃ amataṃ 
 viya sampiyāyamāno bhuñjati  Kāsikādīsu varavatthesu upanītesu harathetāni 
 nivāsentassa paṭicchādetuṃpi na sakkonti  gattesupi na saṇṭhahantīti vatvā 
 nāḷikerasāṭakamūlatacasadisāni pana thūlavatthāni imāni nivāsento nivatthabhāvaṃpi 
 jānāti  paṭicchādetabbaṃpi paṭicchādentīti sampiyāyamāno nivāseti  Hatthiyāna 
 assayānarathayānasuvaṇṇasivikādīsu  upanītesu harathetāni yānāni  na sakkā ettha sukhaṃ 
 nisīditunti   vatvā jajjararathake upanīte ayaṃ niccalo  ettha sukhaṃ 
 nisīditunti vatvā   taṃ sādiyati  Na uḷāresu pañcasu kāmaguṇesūti alaṅkata 
 paṭiyattā rūpavatiyo itthiyo disvā yakkhiniyo maññe etā khāditukāmā  kiṃ 
 etāhīti yathāphāsukeneva vītināmeti  Na sussūsantīti sotuṃ na icchanti  na 
 saddahantīti attho  Na sotaṃ odahantīti kathitassa savanatthaṃ na sotappasādaṃ odahanti  
 Sakkaccantiādīnipi vuttavipariyāyena veditabbāni  
  Footnote    cha Ma  kañciyadutiyaṃ    cha Ma  acittīkatvāti    cha Ma  acittīkārena 
     cha Ma  ime pāṭhā na dissanti    cha Ma  saṃvaccharikaṃ soṇḍabali 
    cha Ma  harethetāni calacalāni  na sakkā ettha nisīditunti    cha Ma  ayaṃ pāṭho na 
  dissati 
  
  
 page     
      Velāmoti jātigottarūpabhogasaddhāpaññādīhi mariyādaṃ velaṃ atikkantehi uḷārehi 
 guṇehi samannāgatattā evaṃladdhanāmo  So evarūpaṃ dānamadāsi mahādānanti ettha 
 ayaṃ anupubbīkathā  so kira atīte bārāṇasiyaṃ purohitagehe paṭisandhiṃ gaṇhi  
 velāmakumārotissa nāmaṃ akaṃsu  So soḷasavassikakāle bārāṇasīrājakumārena saddhiṃ 
 sippuggahaṇatthaṃ takkasilaṃ agamāsi  Te ubhopi disāpāmokkhassa ācariyassa santike 
 sippaṃ paṭṭhayiṃsu  Yathā ca te  evamaññepi jambūdīpe caturāsītisahassarājakumāRā  
 Bodhisatto attanā gahitaṭṭhāne piṭṭhiācariyo  Hutvā caturāsīti kumārasahassāni 
 sikkhāpeti  sayaṃpi soḷasavassehi gahitabbaṃ sippaṃ tīhi vassehi uggaṇhi  Ācariyo 
 velāmakumārassa sippaṃ paguṇanti ñatvā tātā velāmo mayā ñātaṃ sabbaṃ 
 jānāti  tumhe sabbepi samaggā gantvā tassa santike sippaṃ uggaṇhathāti 
 caturāsīti kumārasahassāni bodhisattassa niyyādesi  
      Bodhisatto ācariyaṃ vanditvā caturāsītikumārasahassaparivāro nikkhamitvā ekaṃ 
 āsannanagaraṃ patvā taṃ nagarasāmikaṃ rājakumāraṃ uggaṇhāpetvā tassa sippe 
 paguṇe jāte taṃ tattheva nivattesi  Etenupāyena caturāsīti nagarasahassāni gantvā 
 caturāsītiyā rājakumārānaṃ sippaṃ paguṇaṃ kāretvā tasmiṃ tasmiṃ nagare taṃ taṃ 
 nivattetvā bārāṇasīrājakumāraṃ ādāya bārāṇasiṃ paccāgañchi  Tattha manussā 
 rājakumāraṃ pariyositasippaṃ rajje abhisiñciṃsu  velāmassa purohitaṭṭhānaṃ adaṃsu  Tepi 
 caturāsīti sahassarājakumārā sakesu sakesu rajjesu abhisekaṃ patvā anusaṃvaccharaṃ 
 bārāṇasīrañño upaṭṭhānaṃ āgacchanti  Te rājānaṃ disvā velāmassa santikaṃ gantvā 
 ācariya amhesu rajje patiṭṭhitesu    vadeyyātha yenatthoti vatvā gacchanti  
 Tesaṃ gamanāgamanakāle sakaṭasandamānikagāvīgoṇakukkuṭasūkarādayo gaṇhantānaṃ janapado 
 ativiya upadduto hoti  mahājano sannipatitvā rājaṅgaṇe kandati  
  Footnote    cha Ma  amhe rajjesu patiṭṭhitā 
  
  
 page     
      Rājā velāmaṃ pakkosāpetvā   ācariya upadduto janapado  rājāno 
 gamanāgamanakāle mahāvilopaṃ karonti  manussā sandhāretuṃ na sakkonti  janapadassa 
 pīḷāya upasametuṃ   ekaṃ upāyaṃ karothāti  Sādhu mahārāja upāyaṃ karissāmi  
 tumhākaṃ yattakena janapadena attho  taṃ paricchinditvā gaṇhathāti  Rājā tathā 
 akāsi  Velāmo caturāsītiyā rājasahassānaṃ janapade vicāretvā cakkanābhiyaṃ are 
 viya rañño janapadasmiṃ osārāpesi    Tato paṭṭhāya te rājāne āgacchantāpi 
 gacchantāpi attano attano janapadeneva sañcaranti  amhākaṃ janapadoti vilopaṃ 
 na karonti  Rājagāravena rañño janapadampi na pīḷenti  Janapadā sannisinnā 
 nissaddā nīravā ahesuṃ  Sabbe rājāno haṭṭhatuṭṭhā yena vo ācariya attho  
 taṃ amhākaṃ vadathāti pavārayiṃsu  
      Velāmo sīsaṃnhāto attano antonivesane sattasatanaparipūrānaṃ gabbhānaṃ 
 dvārāni vivarāpetvā yāva sattamā kulaparivaṭṭā ṭhapitaṃ dhanaṃ oloketvā āyavayaṃ 
 upadhāretvā mayā sakalajambūdīpaṃ khobhentena dānaṃ dātuṃ vaṭṭatīti rañño 
 ārocetvā gaṅgātīre dvādasayojanikā uddhanapantiyo kāretvā tasmiṃ tasmiṃ ṭhāne 
 sappimadhuphāṇitatelatilataṇḍulādīnaṃ ṭhapanatthāya mahākoṭṭhāgārāni patiṭṭhāpetvā 
 ekekasmiṃ   ṭhāne ettakā ettakā janā saṃvidahatha  yaṅkiñci manussānaṃ laddhabbaṃ 
 nāma atthi  tato ekasmiṃpi asati mayhaṃ āroceyyāthāti manussānaṃ saṃvidhāya 
 asukadivasato paṭṭhāya velāmabrāhmaṇassa dānaṃ bhuñjantūti nagare bheriṃ cārāpetvā 
 dānaggaṃ pariniṭṭhitanti dānayuttehi ārocite sahassagghanikaṃ vatthaṃ nivāsetvā 
 pañcasatagghanikaṃ   ekaṃsaṃ katvā sabbālaṅkārabhūsito dānavīmaṃsanatthāya phalikavaṇṇassa 
 udakassa suvaṇṇabhiṅgāraṃ pūretvā imasmiṃ loke sace imaṃ dānaṃ paṭiggahetuṃ 
 yuttarūpā dakkhiṇeyyapuggalā atthi  idaṃ udakaṃ nikkhamitvā paṭhaviṃ gaṇhātu  Sace 
 natthi  evameva tiṭṭhatūti saccakiriyaṃ katvā suvaṇṇabhiṅgāraṃ adhomukhaṃ akāsi  Udakaṃ  
 Udakaṃ dhammakaraṇena gahitaṃ 
  Footnote    cha Ma  pakkositvā    cha Ma  upasamaṃ 
    cha Ma  oropesi    ka  tasmiṃ tasmiṃ    cha Ma  sahassagghanakaṃ 
  
  
 page     
 Viya ahosi  Bodhisatto suñño vata bho jambūdīpo  ekapuggalopi dakkhiṇaṃ paṭiggahetuṃ 
 yuttarūpo natthīti vippaṭisāraṃ akatvā sace dāyakassa vasenāyaṃ dakkhiṇā 
 visujjhissati  udakaṃ nikkhamitvā paṭhaviṃ gaṇhātūti cintesi  Phalikavaṇṇasadisaṃ udakaṃ 
 nikkhamitvā paṭhaviṃ gaṇhi  idāni dānaṃ dassāmīti dānaggaṃ gantvā   dānaṃ 
 oloketvā yāguvelāya yāguṃ  khajjakavelāya khajjakaṃ  bhojanavelāya bhojanaṃ yāpesi  
 Eteneva nīhārena divase divase dānaṃ diyyati  
      Tasmiṃ kho pana dānagge idaṃ nāma atthi  idaṃ natthīti vattabbaṃ 
 natthi  Idāni taṃ dānaṃ ettakamatteneva na niṭṭhaṃ gamissatīti rattasuvaṇṇaṃ 
 nīharāpetvā suvaṇṇapātiṃ   kāretvā caturāsītisuvaṇṇapātisahassādīnaṃ atthāya 
 caturāsītirājasahassānaṃ sāsanaṃ  pahiṇi  Rājāno cirassaṃ vata mayaṃ ācariyena 
 anuggahitāti sabbaṃ sampādetvā pesesuṃ   diyyamāneyeva satta vassāni satta māsā 
 atikkantā  Atha brāhmaṇo hiraññaṃ bhājetvā dānaṃ dassāmīti mahante okāse dānaṃ 
 sajjāpesi  Sajjāpetvā caturāsīti suvaṇṇapātisahassāni ādiṃ katvā koṭito 
 paṭṭhāya adāsi  
      Tattha rūpiyapūrānīti rajatakaṭṭhirajatathālarajatamāsakehi   pūrāni  Pātiyo pana 
 khuddikāti na sallakkhetabbā  ekakarīsappamāṇe bhūmibhāge catassova pātiyo ṭhapayiṃsu  
 Pātimakulaṃ   navaratanaṃ hoti  mukhavaṭṭito paṭṭhāya aṭṭharatanaṃ  pātimukhavaṭṭiyā 
 saṃyutto   ājaññaratho anupariyāyati  dadamāno pātiyā bāhirantena vaggavagge 
 paṭiggāhake ṭhapetvā paṭhamaṃ pātiyaṃ pakkhittaṃ katvā   pacchā sandhito   viyojetvā 
 detīti   evaṃ caturāsītipātisahassāni adāsi  Rūpiyapātiādīsupi eseva 
 nayo  Etthāpi ca suvaṇṇapūrānīti suvaṇṇakaṭṭhisuvaṇṇathālasuvaṇṇamāsakehi pūrāni  
 Hiraññapūrānīti sattavidharatanapūrāni  Sovaṇṇālaṅkārānīti suvaṇṇālaṅkārāni  
 Kaṃsupadhāraṇānīti rajatamayāni khīrapaṭicchakāni  Tāsaṃ pana dhenūnaṃ siṅgāni 
 suvaṇṇakosakapariyonaddhāni ahesuṃ  gīvāya 
  Footnote    cha Ma  patvā    cha Ma  suvaṇṇapātiyo    cha Ma  rajatakaṭṭharajataphālarajatamāsakehi  evamuparipi 
    Sī  pātimakuṭaṃ  cha Ma  pātimakuḷaṃ           cha Ma  chayutto 
    cha Ma  datvā     cha Ma  sandhisandhito      cha Ma  pātiṃ 
  
 Page         
  
 page     
 Sumanadāmaṃ pilandhiṃsu  catūsu pādesu napūrāni  piṭṭhiyaṃ varadukūlaṃ pārutaṃ  kaṇṭhe 
 suvaṇṇagaṇḍiṃ   bandhiṃsu  Vatthakoṭisahassānīti lokavohārena   vīsativatthayugāni 
 ekakoṭi  idha pana dasa dasa sāṭakā ekakoṭīti vuttā    Khomasukhumānantiādimhi 
 khomādīsu yaṃ yaṃ sukhumaṃ  taṃ tadeva adāsi  Yāni panetāni itthīdānaṃ usabhadānaṃ 
 majjadānaṃ samajjadānanti adānanti sammatāni    tānipi esa velāmassa dānamukhe 
 idannāma natthīti vacanapathaṃ pacchindituṃ parivāratthāya adāsi  Najjo maññe 
 vissandantīti nadiyo viya vissandanti  
      Iminā ettakena   satthā velāmassa dānaṃ kathetvā gahapati etaṃ mahādānaṃ 
 na añño adāsi  ahaṃ adāsiṃ  Evarūpaṃ pana dānaṃ dadantopi ahaṃ paṭiggahetuṃ 
 yuttarūpaṃ puggalaṃ nālatthaṃ  tvaṃ mādise buddhe lokasmiṃ dissamāne   dānaṃ dadamāno 
 kasmā cintesīti seṭṭhissa desanaṃ vaḍḍhento siyā kho pana tetiādimāha  Nanu 
 ca yāni tadā ahesuṃ rūpavedanāsaññāsaṅkhāraviññāṇāni  tāni niruddhāni  Kasmā 
 ahantena samayena velāmo nāma   brāhmaṇoti āhāti  paveṇiyā avicchinnattā  
 Tāni hi rūpādīni nirujjhamānāni imesaṃ paccaye datvā niruddhāni aparāparaṃ 
 avicchinnaṃ paveṇiṃ gahetvā evamāha  Na taṃ koci dakkhiṇaṃ sodhetīti koci samaṇo 
 vā brāhmaṇo vā devo vā māro vā uṭṭhāya taṃ dakkhiṇaṃ sodhetīti vattabbo 
 nāhosi  Tañhi dakkhiṇaṃ sodhento uttamakoṭiyā buddho  heṭṭhimakoṭiyā dhammasenā 
 patisāriputtattherasadiso sāvako sodheyya  
      Diṭṭhisampannanti dassanasampannaṃ sotāpannaṃ  Idaṃ tato mahapphalataranti idaṃ 
 sotāpannassa dinnadānaṃ lokiyamahājanassa sattamāsādhikāni satta saṃvaccharāni 
 ettakaṃ hiraññasuvaṇṇaṃ pariccajantena dinnadānato mahapphalaṃ  
  Footnote    cha Ma  suvaṇṇaghaṇṭaṃ    cha Ma  lokavohārato    cha Ma  idha pana dasa sāṭakāti vuttaṃ 
    cha Ma  adānasammatāni    cha Ma  ayaṃ pāṭho na dissati 
    cha Ma  diṭṭhamāne    cha Ma  ayaṃ saddo na dissati 
  
  
 page     
      Yo ca sataṃ diṭṭhisampannānanti ettha ekassa sakadāgāmissa vasena 
 ekuttarasataṃ sotāpanne katvā sotāpannagaṇanā veditabbā  Iminā upāyena 
 sabbavāresu heṭṭhā   āgatena anantarena sataguṇaṃ katvā puggalagaṇanā veditabbā  
      Buddhappamukhanti ettha sammāsambuddhaṃ saṃghattheraṃ katvā nisinno saṃgho 
 buddhappamukho saṃghoti veditabbo  Cātuddisaṃ saṃghaṃ uddissāti ettha cātuddisaṃ 
 saṃghaṃ uddissa katavihāro nāma yattha cetiyaṃ patiṭṭhitaṃ hoti  dhammassavanaṃ kariyati  
 catūhi disāhi ca anudisāhi ca bhikkhū āgantvā appaṭipucchitvāyeva pāde dhovitvā 
 kuñcikāya dvāraṃ vivaritvā senāsanaṃ paṭijaggitvā vasitvā yathāphāsukaṃ gacchanti  
 So antamaso caturataniyā paṇṇasālāpi hoti  cātuddisaṃ saṃghaṃ uddissa 
 katavihārotveva vuccati  
      Saraṇaṃ gaccheyyāti ettha maggenāgataṃ anivattanasaraṇaṃ adhippetaṃ  Apare 
 panāhu  attānaṃ niyyādetvā dinnattā saraṇagamanaṃ tato mahapphalataranti vuttaṃ  
 Sikkhāpadaṃ   samādiyeyyāti pañcasīlāni gaṇheyya  Sīlaṃpi maggena āgataṃ anivattana 
 sīlameva kathitaṃ  Apare panāhu  sabbasattānaṃ abhayadānassa dinnattā sīlaṃ tato 
 mahapphalataranti vuttaṃ  Gaddūhanamattanti   gandhaūhanamattaṃ  dvīhaṅgulīhi 
 gandhapiṇḍaṃ   gahetvā upasiṅghanamattaṃ  Apare pana godohanamattanti   pāliṃ vatvā 
 gāviyā ekavāraṃ thanaañjanamattanti atthaṃ vadanti  Mettacittanti sabbasattānaṃ 
 hitānupharaṇacittaṃ  Tampana appanāvaseneva gahitaṃ  Aniccasaññanti maggassa 
 anantarapaccayabhāvena sikhāppattabalavavipassanaṃ  
      Upamāto pana imāni dānādīni puññāni evaṃ veditabbāni  sacepi 
 hi jambūdīpaṃ bheritalasadisaṃ samatalaṃ katvā koṭito paṭṭhāya pallaṅke attharitvā 
  Footnote    cha Ma  heṭṭhā heṭṭhā    cha Ma  sikkhāpadāni    cha Ma  gandhohanamattanti  
  Ma  u              cha Ma  gaṇḍapiṇḍaṃ    cha Ma  gaddohanamattanti 
  
  
 page     
 Ariyapuggale nisīdāpeyya  tattha sotāpannānaṃ dasa pantiyo assu  sakadāgāmīnaṃ 
 pañca  anāgāmīnaṃ aḍḍhateyyā  khīṇāsavānaṃ diyaḍḍhā  paccekabuddhānaṃ ekā panti 
 bhaveyya  sammāsambuddho ekakova  Ettakassa janassa dinnadānato sammāsambuddhassa 
 dinnadānameva mahapphalaṃ  Itaraṃ pana  
               vihāradānaṃ piṇḍapāto       sikkhā  mettāya bhāvanā 
               khayato sammasantassa          kalaṃ nāgghati soḷasiṃ  
      Teneva bhagavā parinibbānasamaye dhammānudhammapaṭipatti anuttarā  pūjāti   
 āha  Sesaṃ sabbattha uttānatthamevāti  
                          Sīhanādavaggo dutiyo  
                           
                              Sattāvāsavagga 
                             Tiṭhānasuttavaṇṇanā 
           Tatiyassa paṭhame uttarakurukāti uttarakuruvāsino  Adhigaṇhantīti 
 adhibhavanti  adhikā visiṭṭhā jeṭṭhakā honti  Amamāti nittaṇhā  Aṭṭhakathāyaṃ pana 
 niddukkhāti vuttaṃ  Apariggahāti idaṃ mayhanti pariggaharahitā  Niyatāyukāti 
 tesañhi nibaddhaṃ āyu vassasahassameva  gatipi nibaddhā  tato cavitvā saggeyeva 
 nibbattanti  Satimantoti devatānañhi ekantasukhatāya sati thirā na hoti  nerayikānaṃ 
 ekantadukkhitāya  Imesaṃ pana vokiṇṇasukhadukkhattā sati thirā hoti  
 Idha brahmacariyavāsoti jambūdīpe buddhapaccekabuddhānaṃ uppajjanato 
 aṭṭhaṅgikamaggabrahmacariyavāsopi idheva hoti  
  Footnote    Sī  paṇipātaṃ  cha Ma  paṇipāto    dī Ma           mahāparinibbānasutta  atthato 
  samānaṃ  
  
  
 page     
                           Assakhaḷuṅkasuttavaṇṇanā 
           Dutiye javasampannoti padajavena sampanno  Na vaṇṇasampannoti na 
 sarīravaṇṇena sampanno  Purisakhaḷuṅkesu javasampannoti ñāṇajavena sampanno  Na 
 vaṇṇasampannoti na guṇavaṇṇena sampanno  Sesaṃ pālinayeneva veditabbaṃ  Yañcettha 
 vattabbaṃ siyā  taṃ tikanipātavaṇṇanāyaṃ vuttameva  
                           Taṇhāmūlakasuttavaṇṇanā 
           Tatiye taṇhaṃ paṭiccāti dve taṇhā esanataṇhā esitataṇhā ca  Yāya 
 taṇhāya ajapathasaṅkupathādīni paṭipajjitvā bhoge esati gavesati  ayaṃ esanataṇhā 
 nāma  Yā tesu esitesu gavesitesu paṭiladdhesu taṇhā  ayaṃ esitataṇhā 
 nāma  Idha pana esanataṇhā daṭṭhabbā  Pariyesanāti rūpādiārammaṇapariyesanā  
 Sā hi esanataṇhāya sati hoti  Lābhoti rūpādiārammaṇapaṭilābho  So hi 
 pariyesanāya sati hoti  
      Vinicchayo pana ñāṇataṇhādiṭṭhivitakkavasena catubbidho  Tattha sukhavinicchayaṃ 
 jaññā  sukhavinicchayaṃ ñatvā ajjhattaṃ sukhamanuyuñjeyyāti   ayaṃ ñāṇavinicchayo  
 vinicchayāti dve vinicchayā taṇhāvinicchayo diṭṭhivinicchayo cāti    
 evaṃ āgatāni aṭṭhasatataṇhāvicaritāni taṇhāvinicchayo ca dvāsaṭṭhidiṭṭhiyo 
 diṭṭhivinicchayo      bdpicturechando kho devānaminda vitakkanidānoti   imasmiṃ pana sutte idha 
 vinicchayoti vutto vitakkoyeva āgato  Lābhaṃ labhitvāpi   iṭṭhāniṭṭhaṃ 
 sundarāsundaraṃ vitakkeneva vinicchinanti ettakaṃ me rūpārammaṇatthāya bhavissati  
 ettakaṃ saddārammaṇatthāya  ettakaṃ mayhaṃ bhavissati  ettakaṃ parassa  ettakaṃ 
 paribhuñjissāmi  ettakaṃ nidahissāmīti  Tena vuttaṃ lābhaṃ paṭicca vinicchayoti  
  Footnote    Ma u           araṇavibhaṅgasutta    khu mahā           kalahavivādasuttaniddesa 
   syā     dī Ma           gopakavatthu    cha Ma  labhitvā hi 
  
  
 page     
      Chandarāgoti evaṃ akusalavitakkena vitakkite vatthusmiṃ dubbalarāgo ca balavarāgo 
 ca uppajjati  Idañhi idha chandoti dubbalarāgassādhivacanaṃ  Ajjhosānanti ahaṃ 
 mamanti balavasanniṭṭhānaṃ  Pariggahoti taṇhādiṭṭhivasena pariggahakaraṇaṃ  Macchariyanti 
 parehi sādhāraṇabhāvassa asahanatā  Tenevassa porāṇā evaṃ vacanatthaṃ vadanti idaṃ acchariyaṃ 
 mayhameva hotu  mā aññassa acchariyaṃ hotūti pavattattā macchariyanti vuccatīti  
 Ārakkhāti   dvārapidahanamañjūsāgopanādivasena suṭṭhu rakkhanaṃ  Adhikarotīti adhikaraṇaṃ  
 kāraṇassetaṃ nāmaṃ  Ārakkhādhikaraṇanti bhāvanapuṃsakaṃ  ārakkhāhetūti attho  
 Daṇḍādānādīsu paranisedhanatthaṃ   daṇḍassa ādānaṃ daṇḍādānaṃ  Ekatodhārādino 
 satthassa ādānaṃ satthādānaṃ  Kalahoti kāyakalahopi vācākalahopi  Purimo viggaho  
 pacchimo vivādo    Tuvaṃtuvanti agāravavasena tuvaṃtuvaṃvacanaṃ  
                            Sattāvāsasuttavaṇṇanā 
           Catutthe sattāvāsāti sattānaṃ āvāsā  vasanaṭṭhānānīti attho  Tattha 
 suddhāvāsopi   sattāvāsova  asabbakālikattā pana na gahito    Suddhāvāsā hi 
 buddhānaṃ khandhāvāraṭṭhānasadisā  asaṅkhyeyyakappe buddhesu anibbattesu taṃ ṭhānaṃ 
 suññaṃ hoti  Iti asabbakālikattā na gahitā  Sesamettha viññāṇaṭṭhitīsu vuttanayeneva 
 veditabbaṃ  
                             Paññāsuttavaṇṇanā 
           Pañcame yatoti yasmiṃ kāle  Suparicitaṃ hotīti suṭṭhu upacitaṃ suvaḍḍhitaṃ 
 hoti  Kallaṃ vacanāyāti yuttaṃ vattuṃ  Vītarāganti vigatarāgaṃ  Asarāgadhammanti rāgena   
 na sārajjanasabhāvaṃ    Anāvattidhammanti anāvattanasabhāvaṃ anibbattārahaṃ  appaṭisandhika 
 sabhāveneva nirujjhanasabhāvanti attho  Imasmiṃ sutte khīṇāsavova kathito  
  Footnote    cha Ma  ārakkhoti    Sī  paṭisedhanatthaṃ    su vi         paṭiccasamuppādavaṇṇanā 
    cha Ma  suddhāvāsāpi    cha Ma  gahitā 
    cha Ma   i  ayaṃ pāṭho na dissati    Sī  saṃrajjanabhāvaṃ  cha Ma  ārajjasanabhāvaṃ 
  
  
 page     
                            Silāyūpasuttavaṇṇanā 
           Chaṭṭhe candikāputtoti mātunāmavasena paññāto candikāputtatthero  
 Cetasā citaṃ hotīti cittavārapariyāyena cittavārapariyāyo cito vaḍḍhito hoti  
 Cetasā cittaṃ suparicitaṃ hotīti cittavārapariyāyena cittavārapariyāyo uparūpuri 
 sucito suvaḍḍhito hoti  Nevassa cittaṃ pariyādiyantīti tāni ārammaṇāni tassa 
 khīṇāsavassa cittuppādaṃ gahetvā khepetvā ṭhātuṃ na sakkonti  Amissīkatanti 
 tesaṃ ārammaṇānaṃ   anallīnattā tehi amissīkataṃ  Āneñjappattanti aniñjanabhāvaṃ 
 nipphandanabhāvaṃ pattaṃ  
      Silāyūpoti silāthambho  Soḷasakukkukoti dīghato soḷasahattho  Heṭṭhānemaṅgamāti 
 āvāṭassa heṭṭhā gatā  Uparinemassāti upariāvāṭassa  Sunikhātattāti ayamusalehi 
 koṭṭetvā   suṭṭhu nikhātattā  Evameva khoti ettha silāyūpo viya khīṇāsavo 
 daṭṭhabbo  mahāvātā viya chasu dvāresu uppajjanakā kilesā  catūhi disāhi 
 āgantvā vātānaṃ silāyūpaṃ cāletuṃ asamatthabhāvo viya chasu dvāresu uppajjanaka 
 kilesānaṃ khīṇāsavassa cittaṃ cāletuṃ asamatthabhāvo veditabbo  Imasmiṃpi sutte 
 khīṇāsavova kathito  
                            Verasuttadvayavaṇṇanā 
             Sattame bhayaṃ veraṃ pasavatīti cittutrāsabhayaṃ ceva puggalaveraṃ ca 
 paṭilabhati  Cetasikanti cittanissitaṃ  Dukkhanti kāyavatthukaṃ  Domanassanti 
 paṭighasampayuttaṃ dukkhaṃ  Imasmiṃ sutte sotāpattimaggo kathito  Aṭṭhamaṃ 
 bhikkhusaṃghassa kathitaṃ  imasmiṃ pana sotāpannova kathitoti vuttaṃ  
  Footnote    cha Ma  tāni ārammaṇāni    cha Ma  koṭṭetvā koṭṭetvā 
  
  
 page     
                           Āghātavatthusuttavaṇṇanā 
           Navame āghātavatthūnīti āghātakāraṇāni  Āghātaṃ bandhatīti kopaṃ 
 bandhati uppādeti  
                          Āghātapaṭivinayasuttādivaṇṇanā 
             Dasame āghātapaṭivinayāti āghātassa paṭivinayakāraṇāni  Taṃ kutettha 
 labbhāti taṃ anatthacaraṇaṃ mā ahosīti etasmiṃ puggale kuto labbhā  kena kāraṇena 
 sakkā laddhuṃ  paro nāma parassa attano cittaruciyā anatthaṃ karotīti evaṃ 
 cintetvā āghātaṃ paṭivineti  Sacāhaṃ ettha paṭikopaṃ   kareyyaṃ  taṃ kopakaraṇaṃ ettha 
 puggale kuto labbhā  kena kāraṇena laddhabbanti attho  Kuto lābhātipi pāṭho  
 Sacāhaṃ ettha kopaṃ kareyyaṃ  tasmiṃ me kopakaraṇe kuto lābhā  lābhā nāma 
 ke siyunti attho  Imasmiñca atthe tanti nipātamattameva hoti  Ekādasame 
 anupubbanirodhāti anupaṭipāṭinirodhā  Sesaṃ sabbattha uttānamevāti  
                         Sattāvāsavaggo tatiyo  
                          
                                Mahāvagga 
                         Anupubbavihārasuttādivaṇṇanā 
             Catutthassa paṭhame anupubbavihārāti anupaṭipāṭiyā samāpajjitabbavihāRā  
 Dutiye yattha kāmā nirujjhantīti yasmiṃ ṭhāne kāmā vūpasammanti  Nirodhetvāti 
 appaṭivattetvā    Nicchātāti taṇhādiṭṭhicchātānaṃ abhāvena nicchātā  Nibbutāti 
  Footnote    cha Ma  kopaṃ    cha Ma  appaṭivatte katvā 
  
  
 page     
 Antoparitāpanakilesānaṃ   abhāvena nibbutā  Tiṇṇāti kāme   tiṇṇā  Pāragatāti 
 kāmapāraṃ gatā  Tadaṅgenāti tena jhānaṅgena  Ettha kāmā nirujjhantīti ettha 
 paṭhamajjhāne kāmā nirujjhanti  Te cāti ye paṭhamajjhānaṃ samāpajjanti  te 
 kāme nirodhetvā nirodhetvā viharanti nāma  Pañjalikoti paggahitaañjaliko hutvā  
 Payirupāseyyāti upaṭṭhāpeyya  Iminā upāyena sabbattha attho veditabbo  
                           Nibbānasukhasuttavaṇṇanā 
           Tatiye udāyīti loḷudāyitthero    Etadeva khvetthāti etadeva kho 
 ettha  Kāmasahagatāti kāmanissitā  Samudācarantīti manodvāre sañcaranti  Ābādhāyāti 
 ābādhanāya pīḷanāya  Pariyāyenāti kāraṇena  Evaṃ sabbavāresu attho veditabbo  
 Imasmiṃ sutte avedayitasukhaṃ nāma kathitaṃ  
                           Gāvīupamāsuttavaṇṇanā 
           Catutthe pabbateyyāti pabbatacārinī  Na suppatiṭṭhitaṃ patiṭṭhāpetvāti 
 yathā suppatiṭṭhitaṃ   hoti  evaṃ na patiṭṭhāpetvā  Taṃ nimittanti taṃ paṭhamajjhāna 
 saṅkhātaṃ nimittaṃ  Na svādhiṭṭhitaṃ adhiṭṭhātīti yathā suṭṭhu adhiṭṭhitaṃ hoti  na evaṃ 
 adhiṭṭhāti  Anabhihiṃsamānoti anasādhento    Mudu cittaṃ hoti kammaniyanti   yathā 
 vipassanācittaṃ lokuttaramaggakkhaṇe mudu kammakkhamaṃ kammayoggaṃ hoti  evamassa 
 abhiññāpādakaṃ catutthajjhānacittaṃ mudukaṃ hoti kammaññaṃ  Appamāṇo samādhīti 
 catubrahmavihārasamādhipi maggaphalasamādhipi appamāṇo samādhi nāma  idha pana 
 appamāṇaṃ appamāṇārammaṇanti iminā pariyāyena suppaguṇasamādhi appamāṇa 
 samādhīti daṭṭhabbo  So appamāṇena samādhinā subhāvitenāti imasmiṃ ṭhāne ayaṃ 
  Footnote    cha Ma  attaparitāpanakilesānaṃ    cha Ma  kāmato    cha Ma  lāḷudāyitthero 
    cha Ma  suppatiṭṭhitā    cha Ma  apothento aviheṭhento    cha Ma  kammaññanti 
  
  
 page     
 Bhikkhu vipassanaṃ vaḍḍhetvā arahattaṃ patto  Idāni khīṇāsavassa abhiññāpaṭipāṭiṃ 
 dassento yaṃyassevātiādimāha  
                             Jhānasuttavaṇṇanā 
           Pañcame āsavānaṃ khayanti arahattaṃ  Yadeva tattha hoti rūpagatanti 
 tasmiṃ paṭhamajjhānakkhaṇe vatthuvasena vā cittasamuṭṭhānikādivasena vā yaṃ rūpaṃ nāma 
 pavattati  Vedanāgatādīni sampayuttavedanādīnaṃ vasena veditabbāni  Te dhammeti te 
 rūpādayo pañcakkhandhadhamme  Aniccatotiādīsu hutvā abhāvākārena aniccato  
 paṭipīḷanākārena dukkhato  rujjanākārena rogato  antodussanaṭṭhena gaṇḍato  
 anupaviṭṭhaṭṭhena anukantanaṭṭhena ca sallato  dukkhaṭṭhena aghato  ābādhanaṭṭhena 
 ābādhato  asakaṭṭhena parato  palujjanaṭṭhena palokato  assāmikaṭṭhena suññato  
 avasavattanaṭṭhena anattato  Samanupassatīti balavavipassanāpaññāya passati  
      Tehi dhammehīti tehi pañcakkhandhadhammehi  Patiṭṭhāpetīti   nibbānavasena 
 nivatteti  Amatāya dhātuyāti nibbānadhātuyā  Cittaṃ upasaṃharatīti ñāṇena ānisaṃsaṃ 
 disvā otāreti  Santanti paccanīkasantatāya santaṃ  Paṇītanti atappakaṃ  So tattha ṭhito 
 āsavānaṃ khayaṃ pāpuṇātīti so tasmiṃ paṭhamajjhāne ṭhito taṃ balavavipassanaṃ vaḍḍhetvā 
 arahattaṃ pāpuṇāti  Aparo nayo  so tehi dhammehīti yasmā aniccatotiādīsu 
 aniccato palokatoti dvīhi padehi aniccalakkhaṇaṃ kathitaṃ  dukkhatotiādīhi chahi 
 dukkhalakkhaṇaṃ  parato  suññato  anattatoti tīhi anattalakkhaṇaṃ  Tasmā so tehi evaṃ 
 tilakkhaṇaṃ āropetvā diṭṭhehi antosamāpattiyaṃ pañcakkhandhadhammehi  Cittaṃ 
 patiṭṭhāpetīti   cittaṃ paṭisaṃharati moceti apaneti  Upasaṃharatīti vipassanācittaṃ 
 tāva vasanavasena thutivasena pariyattivasena paññattivasena ca santaṃ nibbānanti evaṃ 
 asaṅkhatāya amatāya 
  Footnote    cha Ma  paṭivāpetīti 
  
  
 page     
 Dhātuyā upasaṃharati  maggacittaṃ nibbānaṃ ārammaṇakaraṇavaseneva etaṃ santaṃ etaṃ 
 paṇītanti na evaṃ vadati  iminā pakārenetaṃ   paṭivijjhanto tattha cittaṃ 
 upasaṃharatīti attho  
      So tattha ṭhitoti tassā tilakkhaṇārammaṇāya vipassanāya ṭhito  Āsavānaṃ 
 khayaṃ pāpuṇātīti anukkamena cattāro magge bhāvetvā arahattaṃ pāpuṇāti  Teneva 
 dhammarāgenāti samathavipassanādhamme chandarāgena  Dhammanandiyāti tasseva vevacanaṃ  
 Samathavipassanāsu hi sabbaso chandarāgaṃ pariyādātuṃ sakkonto arahattaṃ pāpuṇāti  
 asakkonto anāgāmī hoti  
      Tiṇapurisarūpake vāti   tiṇapotthakarūpe vā  Dūre kaṇḍaṃ   pātetīti dūrepātī  
 Avirādhitaṃ vijjhatīti akkhaṇavedhī  Yadeva tattha hoti vedanāgatanti idha rūpaṃ na 
 gahitaṃ  Kasmā  samatikkantattā  Ayañhi heṭṭhā rūpāvacarajjhānaṃ samāpajjitvā 
 rūpaṃ atikkamitvā arūpāvacarasamāpattiṃ samāpannoti samathavasenāpi anena   rūpaṃ 
 samatikkantaṃ  heṭṭhā rūpaṃ sammasitvā taṃ atikkamitvā   idāni arūpaṃ sammasatīti 
 vipassanāvasenāpi anena rūpaṃ atikkantaṃ  Āruppe pana sabbasopi rūpaṃ natthīti 
 taṃ sandhāyāpi idha rūpaṃ   na gahitaṃ  Atha nevasaññānāsaññāyatanaṃ kasmā na 
 gahitanti  sukhumattā  Tasmiñhi cattāropi arūpakkhandhā sukhumā na sammasanūpagā  
 Tenevāha iti kho bhikkhave yāvatā saññāsamāpatti tāvatā aññāpaṭivedhoti  
 Idaṃ vuttaṃ hoti  yāvatā sacittakasamāpatti nāma atthi  tāvatā oḷārike dhamme 
 sammasato aññāpaṭivedho hoti  arahattaṃ sampajjati  Nevasaññānāsaññāyatanaṃ pana 
 sukhumattā saññāsamāpattīti na vuccati  Jhāyīheteti jhāyīhi jhānābhiratehi etāni  
 Vuṭṭhahitvāti tato samāpattito vuṭṭhāya  Sammadakkhātabbānīti sammā akkhātabbāni  
 santāni paṇītānīti evaṃ kevalaṃ ācikkhitabbāni thometabbāni vaṇṇetabbānīti  
  Footnote    cha Ma  panākārena taṃ    Sī  Ma  tiṇapurisake vāti    cha Ma  kaṇḍe 
    Sī  tena  Ma  nena    cha Ma  atikkamma    cha Ma  ayaṃ pāṭho na dissati 
  
  
 page     
                            Ānandasuttavaṇṇanā 
           Chaṭṭhe sambādheti pañcakāmaguṇasambādhe  Okāsādhigamoti okāsassa adhigamo  
 Sattānaṃ visuddhiyāti sattānaṃ visuddhipāpanatthāya  Samatikkamāyāti samatikkamanatthāya  
 Atthaṅgamāyāti atthaṅgamanatthāya  Ñāyassa adhigamāyāti sahavipassanakassa maggassa 
 adhigamanatthāya  Nibbānassa sacchikiriyāyāti apaccayanibbānassa paccakkhakaraṇatthāya  
 Tadeva nāma cakkhuṃ bhavissatīti taññeva pasādacakkhu asambhinnaṃ bhavissati  Te rūpāti 
 tadeva rūpārammaṇaṃ āpāthaṃ āgamissati  Tañcāyatanaṃ no paṭisaṃvedissatīti taṃ ca 
 rūpāyatanaṃ na jānissati  Sesesupi eseva nayo  
      Udāyīti kāḷudāyitthero  Saññīmeva nu khoti sacittakoyeva nu kho  Makāro 
 padasandhimattaṃ  Kiṃsaññīti katarasaññāya saññī hutvā  Sabbaso rūpasaññānanti 
 idaṃ kasmā gaṇhi  kiṃ paṭhamajjhānādisamaṅgino rūpādipaṭisaṃvedanā hotīti  na 
 hoti  yāva pana kasiṇarūpaṃ ārammaṇaṃ hoti  tāva rūpaṃ samatikkantaṃ nāma na 
 hoti  Taṃ   asamatikkantatāya paccayo bhavituṃ sakkhissati  Samatikkantattā pana taṃ 
 natthi nāma hoti  natthitāya paccayo bhavituṃ na sakkotīti dassetuṃ idameva 
 gaṇhi  
      Jaṭilabhāgikāti   jaṭilanagaravāsinī  Na cābhiṇatotiādīsu rāgavasena na abhiṇato  
 dosavasena na apanato  Na sasaṅkhārena sampayogena kilese niggaṇhitvā vāretvā ṭhito  
 kilesānaṃ pana chinnante uppannoti na sasaṅkhāraniggayhavāritavato    Vimuttattā 
 ṭhitoti kilesehi vimuttattāyeva ṭhito  Ṭhitattā santusitoti patiṭṭhitattāyeva   
 santuṭṭho nāma  jāto  Santusitattā no paritassatīti santuṭṭhattāyeva paritāsaṃ 
 nāpajjati  Ayaṃ bhante ānanda samādhi kiṃphaloti iminā ayaṃ therī tālaphalaññeva 
  Footnote    cha Ma  ayaṃ pāṭho na dissati    Sī  i  jaṭilabhāgiyāti  ka  jaṭilagāhiyāti  
  cha Ma  jaṭilavāsikāti    cha Ma  sasaṅkhāraniggayhavāritagato    cha Ma  ṭhitattāyeva 
  
  
 page     
 Gahetvā idaṃ phalaṃ kiṃphalaṃ nāmāti pucchamānā viya arahattaphalasamādhiṃ gahetvā 
 ayaṃ bhante ānanda samādhi kiṃphalo vutto bhagavatāti pucchati  Aññāphalo 
 vuttoti aññā vuccati arahattaṃ  arahattaphalasamādhi nāmeso vutto bhagavatāti 
 attho  Evaṃsaññīpīti imāya arahattaphalasaññāya saññīpi tadāyatanaṃ no 
 paṭisaṃvedetīti evaṃ imasmiṃ sutte arahattaphalasamādhi kathitoti  
                           Lokāyatikasuttavaṇṇanā 
           Sattame lokāyatikāti lokāyatapāṭhakā    Satatanti sadā  Samitanti 
 nirantaraṃ  Tiṭṭhatetanti tiṭṭhatu etaṃ  mā etaṃ paṭṭhapetha  ko vo etena attho  
 Dhammaṃ vo brāhmaṇā desissāmīti ahaṃ vo catusaccadhammaṃ desessāmi  
      Daḷhadhammoti daḷhadhanuṃ  gahetvā ṭhito  Dhanuggahoti issāso  Daḷhadhanu 
 nāma dvisahassathāmaṃ vuccati  Dvisahassathāmaṃ nāma yassa āropitassa jiyābaddho 
 lohasīsādīnaṃ bhāro daṇḍe gahetvā yāva kaṇṭhappamāṇaṃ   ukkhittassa paṭhavito 
 muccati  Sikkhitoti dasa dvādasa vassāni ācariyakule uggahitasipPo  Katahatthoti 
 eko sippameva uggaṇhāti  katahattho na hoti ayaṃ pana katahattho ciṇṇavasībhāvo  
 Katupāsanoti rājakulādīsu dassitasikkho    Lahukena asanenāti anto susiraṃ katvā 
 tulādīhi pūretvā katalakkhaparikammena sallahukakaṇḍena  Evaṃkatañhi ekausabhagāmī dve 
 usabhānipi gacchati  pe  Aṭṭhausabhagāmī soḷasa usabhānipi gacchati  Appakasirenāti 
 niddukkhena  Atipāteyyāti atikkameyya  Idaṃ vuttaṃ hoti  yathā so dhanuggaho taṃ 
 vidatthicaturaṅgulaṃ chāyaṃ sīghamevāti atikkameti  evaṃ sakalacakkavāḷaṃ sīghaṃ   
 atikkamanasamatthena padajavena samannāgato  Sandhāvanikāyāti padasā dhāvanena  Evamāhaṃsūti 
 evaṃ vadanti  
  Footnote    cha Ma  lokāyatavādakā    cha Ma  kaṇḍappamāṇā 
    cha Ma  dassitasippo    cha Ma  sīghaṃ sīghaṃ 
  
  
 page     
                         Devāsurasaṅgāmasuttavaṇṇanā 
           Aṭṭhame samupabyuḷho ahosīti paccupaṭṭhito ahosi  Saṅgāmeyyāmāti 
 saṅgāmaṃ kareyyāma yujjheyyāma  Apassiṃsvevāti   palāyiṃsuyeva  Uttarābhimukhāti 
 uttarāmukhā hutvā  Abhibhayantevāti   anubandhantiyeva  Bhīruttānagatenāti 
 bhīruttānaṃ bhayanivāraṇaṃ patiṭṭhānaṃ gatena    Akaraṇīyāti yuddhena kiñci akattabbā  
 Kasmā pana tesaṃ saṅgāmo hotīti asurā hi pubbe tāvatiṃsabhavanavāsino   te 
 cittapātaliyā pupphanakāle dibbapāricchattakapupphaṃ anussaranti  Tato uppannakodhā 
 gaṇhatha deveti sammukhasammukhaṭṭhāneneva sineruṃ abhiruhanti  devāpi nikkhamanti  
 Tesaṃ gopālakadārakānaṃ aññamaññaṃ daṇḍakehi paharaṇasadisaṃ yuddhaṃ hoti  Sakko devarājā 
 heṭṭhā pañcasu ṭhānesu ārakkhaṃ ṭhapetvā upari devapuraṃ parivāretvā attasadisā 
 vajirahatthā paṭimā ṭhapāpesi  Asurā heṭṭhā pañca ṭhānāni paṭibāhitvā abhiruhantā   
 indapaṭimāyo disvā nivattitvā asurapurameva gacchanti  
      Dakkhiṇena mukhāti   dakkhiṇamukhā hutvā  Apadaṃ bandhitvāti   nippadaṃ niravasesaṃ 
 bandhitvā  Adassanaṃ gatoti māropi vaṭṭapādakaṃ katvā rūpāvacaracatutthajjhānaṃ 
 samāpannassa cittaṃ jānāti  tadeva vipassanāpādakaṃ katvā samāpannassa cittaṃ 
 jānāti  Arūpāvacarasamāpatti pana vaṭṭapādā vā hoti   vipassanāpādā vā  
 taṃsamāpannassa māro cittaṃ na jānāti  Tena vuttaṃ adassanaṃ gato pāpimatoti  
                             Nāgasuttavaṇṇanā 
           Navame āraññakassāti araññavāsino  Gocarapasutassāti gocara 
 gahaṇatthāya  gacchantassa  Hatthikalabhāpīti mahantamahantā hatthipotakā    Hatthicchāpāti 
  Footnote    cha Ma  apayiṃsuyevāti    cha Ma  abhiyantevāti    Ma  bhayanivāraṇe patiṭṭhānagatena 
    cha Ma  tāvatiṃsavāsino    cha Ma  abhiruḷhā    cha Ma  dakkhiṇenābhimukhāti 
    cha Ma  apadaṃ vadhitvāti    cha Ma  hotu    cha Ma  mahantā mahantā nāgā 
  
  
 page     
 Taruṇapotakā  Obhaggobhagganti onāmetvā nāmetvā ṭhapitaṃ  Ogāhaṃ otiṇṇassāti 
 ogahitabbattā ogāhantaṃ laddhanāmaṃ udakatitthaṃ otiṇṇassa  Ogāhā uttiṇṇassāti 
 udakatitthato uttiṇṇassa  Vūpakaṭṭhoti vūpakaṭṭho hutvā  Idāni yasmā dasabalassa 
 hatthināgena kiccaṃ natthi  sāsane  pana taṃsarikkhakaṃ puggalaṃ dassetuṃ idamāhaṭaṃ  
 tasmā taṃ puggalaṃ dassento  evameva khotiādimāha  
                             Tapussasuttavaṇṇanā 
           Dasame mallakesūti mallakaraṭṭhe  Idheva tāva tvaṃ ānanda hotīti idha 
 bhagavā tapussagahapatissa idha ṭhitena ānandena saddhiṃ kathāsallāpo bhavissati  
 tatonidānaṃ ahaṃ mahantaṃ dhammapariyāyaṃ desessāmīti ñatvā āha  Upasaṅkamīti 
 so kira bhuttapātarāso dasabalassa upaṭṭhānaṃ gamissāmīti nikkhanto dūratova 
 theraṃ disvā yenāyasmā ānando tenupasaṅkami  Papāto viya khāyati  yadidaṃ 
 nekkhammanti yaṃ idaṃ pabbajjāsaṅkhātaṃ nekkhammaṃ  taṃ amhākaṃ mahāpapāto viya 
 sukkhāyitvā pakkhāyitvā   upaṭṭhāti  Nekkhamme cittaṃ pakkhandatīti pabbajjāya 
 cittaṃ ārammaṇakaraṇavasena pakkhandati  tadeva ārammaṇaṃ katvā pasīdati  tadeva 
 santiṭṭhati    paccanīkadhammehi ca vimuccati  etaṃ Santanti passatoti etaṃ 
 nekkhammaṃ santaṃ vigatadarathapariḷāhanti evaṃ passantānaṃ bhikkhūnaṃ  Bahunā janena 
 visabhāgoti tayidaṃ bahunā mahājanena saddhiṃ bhikkhūnaṃ visabhāgaṃ  asadisanti attho  
      Kathāpābhatanti kathāmūlaṃ  Tassa mayhaṃ ānanda nekkhamme cittaṃ na pakkhandatīti 
 tassa evaṃ vitakkentassāpi mayhaṃ pabbajjāya cittaṃ na otarati  etaṃ 
 santanti passatoti sādhu nekkhammanti parivitakkavasena etaṃ nekkhammaṃ santanti 
 passantassāpi  Anāsevitoti na āsevito na phassito na sacchikato  Adhigammāti 
  Footnote    cha Ma   mahāpapāto viya ogāhitvā    cha Ma  patiṭṭhāti 
  
  
 page     
 Adhigantvā patvā sacchikatvā  Tamāseveyyanti taṃ ānisaṃsaṃ seveyyaṃ bhajeyyaṃ  
 Yammeti yena kāraṇena mayhaṃ  Adhigammāti adhigantvā    Svāssa me hoti 
 ābādhoti so mayhaṃ ābādhanaṭṭhena ābādho hoti  Avitakke cittaṃ na pakkhandatīti 
 avitakkāvicāre dutiyajjhāne ārammaṇavasena cittaṃ na pakkhandati  Vitakkesūti 
 vitakkavicāresu  Sesaṃ sabbattha uttānatthamevāti  
                          Mahāvaggo catuttho  
                           
                               Sāmaññavagga 
                            Sambādhasuttavaṇṇanā 
           Pañcamassa paṭhame udāyīti kāḷudāyitthero  Avidāti   aññāsi  
 Bhūrimedhasoti mahāpañño  Yo jhānamanubujjhi   buddhoti yo jhānaṃ abujjhi  
 Paṭilīnanisabhoti ekībhāvavasena paṭilīno ceva uttamaṭṭhena ca nisabho  Munīti buddhamuni  
 Pariyāyenāti ekena kāraṇena  Kāmasambādhassa hi abhāvamatteneva   paṭhamajjhānaṃ 
 okāsādhigamo nāma  na sabbathā sabbaṃ  Tatrapatthi   sambādhoti tasmiṃpi paṭhamajjhāne 
 satipi   sambādho paṭipīḷanā   atthiyeva  Tatthapitthītipi   pāṭho  Kiñca tattha 
 sambādhoti tasmiṃ pana jhāne kiṃ sambādho nāma  Ayamettha sambādhoti ayaṃ vitakkavicārānaṃ 
 aniruddhabhāvo sambādho sampīḷā nāma  Iminā upāyena sabbavāresu attho 
 veditabbo  Nippariyāyenāti na ekenākārena  athakho āsavakkhayo nāma sabba 
 sambādhānaṃ pahīnattā sabbena sabbaṃ eko   okāsādhigamo nāmāti  
  Footnote    Sī  adhigaminti adhigaṇhiṃ    cha Ma  avidvāti    cha Ma  jhānamabujjhi 
    Ma  ābhogamatteneva    cha Ma  tatrāpatthi    cha Ma  ayaṃ pāṭho na dissati 
    cha Ma  paṭipīḷanaṃ    cha Ma  tatrāpitthītipi    cha Ma  ayaṃ pāṭho na dissati 
  
  
 page     
                            Kāyasakkhisuttavaṇṇanā 
           Dutiye yathā yathā ca tadāyatananti yena yena kāraṇena yena 
 yenākārena taṃ paṭhamajjhānasaṅkhātaṃ āyatanaṃ hoti  Tathā tathā naṃ kāyena phusitvā 
 viharatīti tena tena kāraṇena tena tenākārena taṃ samāpattiṃ sahajātanāmakāyena 
 phusitvā viharati  samāpajjatīti attho  Kāyasakkhi vutto bhagavatā pariyāyenāti yasmā 
 tena nāmakāyena paṭhamajjhānaṃ sacchikataṃ  tasmā iminā pariyāyena   kāyasakkhi vutto  
 Nippapariyāyenāti yattakaṃ kāyena sacchikātabbaṃ  sabbassa katattā ayaṃ nippariyāyena 
 kāyasakkhi nāma  
                           Paññāvimuttasuttavaṇṇanā 
           Tatiye paññāya pana   pajānātīti taṃ paṭhamajjhānavipassanāpaññāya jānāti  
 Idhāpi pariyāyanippariyāyatā   purimanayeneva veditabbā  Yathā ca idha  evaṃ ito 
 paresupi  
                          Ubhatobhāgavimuttasuttavaṇṇanā 
           Catutthaṃ ubhayanayeneva veditabbaṃ  Ettha ca ubhatobhāgavimutatoti ubhatobhāgehi 
 samathavipassanānaṃ paccanīkakilesehi vimutto  Pariyosāne pana samāpattiyā rūpakāyato  
 ariyamaggena nāmakāyato vimuttattāyeva   ubhatobhāgavimuttoti veditabbo  
                          Sandiṭṭhikadhammasuttādivaṇṇanā 
             Pañcamādīsu sandiṭṭhikoti sāmaṃ passitabbako  Nibbānanti 
 kilesanibbānaṃ  Parinibbānanti tassa   vevacanaṃ  Tadaṅganibbānanti paṭhamajjhānādinā 
  Footnote    Ma  nayena    cha Ma  ca naṃ 
    cha Ma  pariyāyanippariyāyā    cha Ma  vimuttoyeva    cha Ma  tasseva 
  
  
 page     
 Tena tena aṅgena nibbānaṃ  Diṭṭhadhammanibbānanti imasmiṃyevatthabhāve nibbānaṃ  
 Sesaṃ sabbattha uttānatthamevāti  
                         Sāmaññavaggo pañcamo  
                            Dasamo vaggo  
                         Paṭhamapaṇṇāsako niṭṭhato  
                            Dutiyapaṇṇāsakavaṇṇanā 
           Ito paresu khemanti nirupaddavaṃ  Khemappattoti khemabhāvaṃ patto  
 Sikkhādubbalyānīti sikkhāya dubbalabhāvakāraṇāni    Sesaṃ sabbattha 
 uttānatthamevāti  
                    Manorathapūraṇiyā aṅguttaranikāyaṭṭhakathāya 
                        navakanipātavaṇṇanā niṭṭhitā  
                            
  Footnote    cha Ma  dubbalabhāvakaraṇāni 
  
  
 page     
                           Dasakanipātavaṇṇanā 
                              Paṭhamapaṇṇāsaka 
                               Ānisaṃsavagga 
                            Kimatthiyasuttavaṇṇanā 
          Dasakanipātassa paṭhame kusalāni sīlānīti anavajjasīlāni  Amaṅkubhāvassa 
 avippaṭisārassa atthāya saṃvattantīti avippaṭisāratthāni  Sopi   nesaṃ ānisaṃsoti 
 avippaṭisārānisaṃsāni  Yathābhūtañāṇadassanatthotiādīsu yathābhūtañāṇadassanaṃ nāma 
 taruṇavipassanā  nibbidā nāma balavavipassanā  virāgo nāma maggo  vimutti nāma 
 arahattaphalaṃ  ñāṇadassanaṃ nāma paccavekkhaṇañāṇaṃ  Arahattāya pūrentīti   arahattatthāya 
 gacchanti  
                          Cetanākaraṇīyasuttavaṇṇanā 
          Dutiye na cetanāya karaṇīyanti na cetetvā kappetvā pakappetvā 
 kātabbaṃ  Dhammatā esāti dhammasabhāvo eso  kāraṇaniyamo ayaṃ   abhisandentīti 
 pavattenti  Paripūrentīti paripuṇṇaṃ karonti  Aparāparaṃ   gamanāyāti orimatīrabhūtā 
 tebhūmikavaṭṭā nibbānapāraṃ gamanatthāya  
                           Upanisasuttattayavaṇṇanā 
           Tatiye hatūpanisoti hatakāraṇo  Catutthapañcamesu dvīhi therehi 
 kathitabhāvova viseso  
  Footnote    cha Ma  sova    cha Ma  aggāya parentīti    cha Ma  aparā pāraṃ 
  
  
 page     
                             Samādhisuttavaṇṇanā 
          Chaṭṭhe neva paṭhaviyaṃ paṭhavīsaññī assāti paṭhaviṃ ārammaṇaṃ katvā 
 paṭhavīti evaṃ uppannāya saññāya saññī na bhaveyya  Āpādīsupi eseva nayo  
 Na idhaloketi idhaloke uppajjanakacatukkapañcakajjhānasaññāya na saññī bhaveyya  
 Na paraloketi paraloke uppajjanakacatukkapañcakajjhānasaññāya na saññī bhaveyya  
 Saññī ca pana assāti atha ca panassa samāpatti savitakkasamāpattiyeva assāti 
 vuccati  Etaṃ santaṃ etaṃ paṇītanti santaṃ santanti appetvā nisinnassa divasaṃpi 
 cittuppādo santaṃ santantveva pavattati  paṇītaṃ paṇītanti appetvā nisinnassa 
 divasaṃpi cittuppādo paṇītaṃ paṇītantveva pavattati  Yadidaṃ sabbasaṅkhārasamathoti   
 sabbasaṅkhārasamatho sabbasaṅkhārasamathoti   nibbānaṃ nibbānanti appetvā nisinnassa 
 divasaṃpi cittuppādo nibbānaṃ nibbānantveva pavattīti  Sabbaṃ cetaṃ 
 phalasamāpattisamādhiṃ sandhāya vuttaṃ  
                            Sāriputtasuttavaṇṇanā 
          Sattame saññī ca panāhaṃ āvuso tasmiṃ samaye ahosinti āvuso 
 tasmiṃ samaye ahaṃ bhavanirodho nibbānanti imāya phalasamāpattisaññāya saññī 
 ahosiṃ  Sacittakā nāmesā   samāpatti ahosīti paccavekkhaṇā kathitā  
                             Jhānasuttavaṇṇanā 
          Aṭṭhame samantapāsādikoti pasādāvahānaṃyeva kāyakammādīnaṃ sabbāvato 
 samantato pāsādiko  Sabbākāraparipūroti sabbehi kāraṇehi paripuṇṇo  
  Footnote     cha Ma  ime pāṭhā na dissanti    cha Ma  me sā 
  
  
 page     
                           Santavimokkhasuttavaṇṇanā 
          Navame santāti ārammaṇasantatāyapi aṅgasantatāyapi santā  Vimokkhāti 
 paccanīkadhammehi vimuttattā ārammaṇe ca nirāsaṅgabhāvena   suṭṭhu muttattā 
 evaṃladdhanāmā  Atikkamma rūpeti rūpajjhānāni atikkamitvā pavattā  Sesaṃ sabbattha 
 uttānatthamevāti  
                          Ānisaṃsavaggo paṭhamo  
                           
                                Nāthavagga 
                            Senāsanasuttavaṇṇanā 
           Dutiyassa paṭhame pañcaṅgasamannāgatoti pañcahi guṇaṅgehi samannāgato  
 Nātidūraṃ hoti nāccāsannanti yañhi atidūraṃ hoti  piṇḍāya caritvā tattha 
 gacchantassa kāyacittadaratho hoti  tato anuppannaṃ vā samādhiṃ uppādetuṃ uppannaṃ 
 vā thiraṃ kātuṃ na sakkoti  Accāsannaṃ bahujanākiṇṇaṃ hoti  Cattāḷīsausabha 
 matte pana padese tadubhayadosavimuttañca   gamanāgamanasampannaṃ nāma hoti  Divā 
 appakiṇṇanti divasabhāge mahājanena anākiṇṇaṃ  
                            Pañcaṅgasuttavaṇṇanā 
           Dutiye kevalīti kevalehi sakalehi guṇehi samannāgato  Vusitavāti vuttha 
 brahmacariyavāso  Asekkhenāti asekhadhammapariyāpannena lokuttarena  Sīlakkhandhenāti 
 sīlarāsinā  Vimuttikkhandhenāti ettha ṭhapetvā sīlādayo tayo sesā phaladhammā 
 vimutti nāma  vimuttiñāṇadassanaṃ paccavekkhaṇañāṇaṃ  taṃ lokiyameva  
  Footnote    ka  Ma  nirāsaṅkabhāvena       cha Ma  padese vasataṃ dūrāsannadosavimuttaṃ ca 
  
  
 page     
                           Saṃyojanasuttādivaṇṇanā 
              Tatiye orambhāgiyānīti heṭṭhābhāgiyāni  Uddhambhāgiyānīti upari 
 bhāgiyāni  Imasmiṃ sutte vaṭṭameva kathitaṃ  Catutthe khīlavinibandhā pañcakanipāte 
 vitthāritāyeva  Ārohapariṇāhenāti dīghathulattena    
                            Appamādasuttavaṇṇanā 
           Pañcame evameva khoti yathā sabbasattānaṃ sammāsambuddho aggo  
 evaṃ sabbesaṃ kusaladhammānaṃ kārāpakaappamādo aggoti daṭṭhabbo  Nanu cesa lokiyova  
 kusaladhammā pana lokuttarāpi  Ayañca kāmāvacarova  kusaladhammā pana catubhūmikā  
 Kathamesa tesaṃ aggoti  paṭilābhakaṭṭhena    Appamādena hi te paṭilabbhanti  tasmā 
 So tesaṃ aggo  Tena vuttaṃ sabbe te appamādamūlakāti  
      Jaṅgalānanti   paṭhavītalacārīnaṃ  Pāṇānanti sapādakapāṇānaṃ  Padajātānīti padāni  
 Samodhānaṃ gacchantīti odhānaṃ pakkhepaṃ gacchanti  Aggamakkhāyatīti seṭṭhamakkhāyati  
 Yadidaṃ mahantattenāti mahantabhāvena aggamakkhāyati  na guṇavasenāti   attho  
 Vissikanti sumanapupphaṃ  Idaṃ kira suttaṃ sutvā bhātiyamahārājā vīmaṃsitukāmatāya 
 ekasmiṃ gabbhe catujātigandhehi paribhaṇḍaṃ katvā surabhipupphāni   āharāpetvā 
 ekassa gabbhassa   majjhe sumanapupphamuṭṭhiṃ ṭhapetvā sesāni tassa samantato muṭṭhiṃ 
 katvā ṭhapetvā dvāraṃ pidhāya bahi nikkhanto  Athassa muhuttaṃ bahi vītināmetvā 
 dvāraṃ vivaritvā pavisantassa sabbappaṭhamaṃ sumanapupphagandho ghānaṃ pahari  so 
 mahātalasmiññeva mahācetiyābhimukho nipajjitvā vissikaṃ tesaṃ agganti kathentena 
 sukathitaṃ sammāsambuddhenāti cetiyaṃ vandi  Khuddarājānoti   khuddakarājāno  
 Kūṭarājānotipi pāṭho  
  Footnote    cha Ma  dīghaputhulantena    cha Ma  paṭilābhakattena    Sī  jaṅgamānanti 
    cha Ma  na guṇaggenāti    cha Ma  sugandhapupphāni 
    cha Ma  samuggassa    Sī  kuḍḍarājānotipi 
  
  
 page     
                           Āhuneyyasuttavaṇṇanā 
           Chaṭṭhe gotrabhūti sikhāppattavipassanābhūtena nibbānārammaṇena 
 gotrabhuñāṇena samannāgato  
                            Paṭhamanāthasuttavaṇṇanā 
           Sattame sanāthāti sañātakā bahuñātivaggā hutvā viharatha  Nāthaṃ 
 karontīti nāthakaraṇā  attano sanāthabhāvakarā patiṭṭhākarāti attho  Kalyāṇamittoti 
 ādīsu sīlādiguṇasampannā kalyāṇā mittā assāti kalyāṇamitto  Tevassa 
 ṭhānanisajjādīsu sahāyanato sahāyāti kalyāṇasahāyo  Cittena ceva kāyena ca 
 kalyāṇamittesuyeva sampavaṅko oṇatoti kalyāṇasampavaṅko  Suvaco hotīti sukhena 
 vattabbo hoti  sukhena anusāsitabbo  Khamoti gāḷhapharusena kakkhaḷena vuttopi 
 khamati na kuppati  Padakkhiṇaggāhī anusāsaninti yathā ekacco ovadiyamāno vāmato 
 gaṇhāti  paṭippharati vā  assuṇanto vā gacchati  evaṃ akatvā ovadatha bhante 
 anusāsatha  tumhesu anovadantesu ko añño ovadissatīti padakkhiṇaṃ gaṇhāti  
      Uccāvacānīti uccanīcāni  Kiṃkaraṇīyānīti kiṃ karomīti evaṃ vatvā 
 kattabbakammāni  Tattha uccakammaṃ nāma cīvarassa karaṇarajanaṃ  cetiye sudhākammaṃ 
 uposathāgāracetiyagharabodhigharesu kattabbakammanti evamādi  Avacakammaṃ nāma 
 pādadhovanamakkhanādikhuddakakammaṃ  Tatrupāyāyāti tatrupagamaniyāya  Alaṃ kātunti kātuṃ 
 samattho hoti  Alaṃ saṃvidhātunti vicāretuṃ samattho hoti  
      Dhamme assa kāmo sinehoti dhammakāmo  tepiṭakabuddhavacanaṃ piyāyatīti attho  
 Piyasamudāhāroti parasmiṃ kathento sakkaccaṃ suṇāti  sayañca paresaṃ desetukāmo 
 hotīti attho  Abhidhamme abhivinayeti ettha dhammo abhidhammo vinayo abhivinayoti 
  
  
 page     
 Catukkaṃ veditabbaṃ  Tattha dhammoti suttantapiṭakaṃ  Abhidhammoti sattappakaraṇāni  
 Vinayoti ubhatovibhaṅgo   abhivinayoti khandhakaparivāRā  Athavā suttantapiṭakampi 
 abhidhammapiṭakampi dhammoeva  Maggaphalāni abhidhammo  Sakalaṃ vinayapiṭakaṃ vinayo  
 kilesavūpasamakaraṇaṃ abhivinayo  Iti sabbasmiṃpi ettha dhamme vinaye ca abhivinaye ca vinaye 
 ca abhivinaye ca uḷārapāmujjo hotīti attho  Kusalesu dhammesūti karaṇatthe bhummaṃ  
 cātubhūmikakusalakammakāraṇā tesaṃ adhigamatthāya anikkhittadhuro hotīti attho  
                            Dutiyanāthasuttavaṇṇanā 
           Aṭṭhame therānukampitassāti therehi ovādānusāsanīdānasamussāhitāya 
 hitapharaṇāya anukampitassa  
                          Paṭhamaariyāvāsasuttavaṇṇanā 
           Navame ariyāvāsāti ariyānaṃ āvāso  te āvasiṃsu āvasanti 
 āvasissantīti ariyāvāsā    Yadariyāti ye vāse ariyā  
                          Dutiyaariyāvāsasuttavaṇṇanā 
           Dasame   yasmā kururaṭṭhavāsino bhikkhū gambhīrapaññākārakā yuttappayuttā  
 tasmā yathā tesaṃ dīghanikāyādīsu mahānidānādīni kathitāni  evaṃ idampi 
 gambhīraṃ sukhumaṃ tilakkhaṇāhataṃ suttaṃ tatheva avoca  Tattha pañcaṅgavippahīnoti pañcahi 
 aṅgehi vippayutto hutvā khīṇāsavo avasi vasati vasissati  Tasmā ayaṃ pañcaṅga 
 vippahīnattā ariyassa vāsattā   ariyāvāsoti vutto  Esa nayo sabbattha  Evaṃ 
 kho bhikkhave bhikkhu chaḷaṅgasamannāgato hotīti chaḷaṅgupekkhāya samannāgato hoti  
 Chaḷaṅgupekkhādhammā nāma keti  ñāṇādayo  ñāṇanti vutte kiriyato cattāri 
  Footnote    ka  ariyā ettha vasiṃsu vasanti vasissantīti    cha Ma  dasamaṃ    cha Ma  ayaṃ pāṭho na 
  dissati 
  
  
 page     
 Ñāṇasampayuttacittāni labbhanti  satatavihāroti vutte aṭṭha mahācittāni  
 rajjanadussanaṃ natthīti vutte dasa cittāni labbhanti  Somanassaṃ āsevanavasena 
 labbhati  Satārakkhena cetasāti khīṇāsavassa hi tīsu dvāresu sabbakāle sati 
 ārakkhakiccaṃ sādheti  Tenevassa carato ca tiṭṭhato ca suttassa ca jāgarassa 
 ca satataṃ samitaṃ ñāṇadassanaṃ paccupaṭṭhitaṃ hotīti vuccati  
      Puthusamaṇabrāhmaṇānanti bahunnaṃ samaṇabrāhmaṇānaṃ  Ettha samaṇāti 
 pabbajjūpagatā  brāhmaṇāti bhovādino  Puthupaccekasaccānīti bahupāṭekkasaccāni  
 idameva dassanaṃ saccaṃ  idameva saccanti evaṃ pāṭiyekkaṃ gahitāni bahusaccānīti  
 Attho  Nuṇṇānīti nīhaṭāni  Panuṇṇānīti suṭṭhu nīhaṭāni  Cattānīti vissaṭṭhāni  
 Vantānīti vamitāni  Muttānīti chindabandhanāni katāni  Pahīnānīti pajahitāni  
 Paṭinissaṭṭhānīti yathā na puna cittaṃ ārohanti  evaṃ paṭinissajjitāni  
 Sabbānevetāni gahitaggahaṇassa vissaṭṭhabhāvavevacanāni  
      Samavayasaṭṭhesanoti ettha avayāti anūnā  saṭṭhāti vissaṭṭhā  Sammā 
 avayā saṭṭhā esanā assāti samavayasaṭṭhesano  suṭṭhuvissaṭṭhasabbaesanoti attho  
 Rāgā cittaṃ vimuttantiādīhi maggassa kiccanipphatti kathitā  Rāgo me pahīnoti 
 ādīhi paccavekkhaṇāya phalaṃ kathitaṃ  Sesaṃ sabbattha uttānatthamevāti  
                         Nāthakaraṇavaggo dutiyo  
                            
  
  
 page     
                                Mahāvagga 
                            Sīhanādasuttavaṇṇanā 
           Tatiyassa paṭhame visamagateti visamaṭṭhānesu gocaresu gate  Saṅghātaṃ 
 āpātesinti ghātaṃ vadhaṃ pāpesiṃ  Tassa hi ussannatejatāya khuddakesu pāṇesu 
 anukampā hoti  Tasmā ye paṭisattubhāvena saṇṭhātuṃ na sakkhissanti    ye dubbalā 
 palāyitukāmā bhavissanti  te palāyissantīti sīhanādaṃ naditvāva gocarāya pakkamati  
 Tathāgatassetaṃ adhivacananti yadi hi sahanatāya ca hananatāya ca sīho  tathāgato 
 hi sabbāni ca iṭṭhāniṭṭhāni sahati  sabbaparappavādīnaṃ   ca vādānaṃ nimmathanena 
 hanati  Idamassa hoti sīhanādasminti ayamassa sīhanādo abhītanādo    
      Tathāgatassa tathāgatabalānīti aññehi asādhāraṇāni tathāgatasseva balāni  
 Yathā vā pubbabuddhānaṃ balāni puññayasasampattiyā   āgatāni  tathā tathāgatassa 
 balānītipi attho  Tattha duvidhaṃ tathāgatassa balaṃ kāyabalañca ñāṇabalañca  Tesu 
 kāyabalaṃ hatthikulānusārena veditabbaṃ  Vuttaṃ hetaṃ porāṇehi  
                 kāḷāvakañca gaṅgeyyaṃ    paṇḍaraṃ   tambapiṅgalaṃ 
                  gandhamaṅgalahemañca       uposathacchaddantime dasāti    
      Imāni dasa hatthikulāni  Tattha kāḷāvakanti pakatihatthikulaṃ daṭṭhabbaṃ  Yaṃ dasannaṃ 
 purisānaṃ kāyabalaṃ  taṃ ekassa kāḷāvakassa hatthino  Yaṃ dasannaṃ kāḷāvakānaṃ 
 balaṃ  taṃ ekassa gaṅgeyyassa  Yaṃ dasannaṃ gaṅgeyyānaṃ  taṃ ekassa paṇḍarassa  
 Yaṃ dassanaṃ paṇḍarānaṃ  taṃ ekassa tambassa  Yaṃ dasannaṃ tambānaṃ  taṃ ekassa 
  Footnote    Sī  saṇṭhātuṃ sakkhissanti    cha Ma  sabbaparappavādino    cha Ma  ayaṃ pāṭho na dissati 
    cha Ma  puññasampattiyā    cha Ma  tathā āgatabalānītipi  pa sū          
  
  
 page     
 Piṅgalassa  Yaṃ dasannaṃ piṅgalānaṃ  taṃ ekassa gandhahatthino  Yaṃ dasannaṃ gandhahatthīnaṃ  
 taṃ ekassa maṅgalassa  Yaṃ dasannaṃ maṅgalānaṃ  taṃ ekassa hemassa  Yaṃ dasannaṃ 
 hemānaṃ  taṃ ekassa uposathassa  Yaṃ dasannaṃ uposathānaṃ  taṃ ekassa chaddantassa  
 Yaṃ dasannaṃ chaddantānaṃ  taṃ ekassa tathāgatassa  Nārāyanasaṅkhātaṃ balantipi   idameva 
 vuccati  Tadetaṃ pakatihatthigaṇanāya hatthīnaṃ koṭisahassānaṃ  purisagaṇanāya dasannaṃ 
 purisakoṭisahassānaṃ balaṃ hoti  Idaṃ tāva tathāgatassa kāyabalaṃ  
      Ñāṇabalaṃ pana pāliyaṃ tāva āgatameva  Dasabalañāṇaṃ  majjhime   āgataṃ catuvesārajja 
 ñāṇaṃ  aṭṭhasu parisāsu akampanañāṇaṃ  catuyoniparicchedañāṇaṃ  pañcagatipariccheda 
 ñāṇaṃ  saṃyuttake   āgatāni tesattatiñāṇāni  sattasattatiñāṇānīti evaṃ 
 aññānipi   anekāni ñāṇasahassāni  etaṃ ñāṇabalaṃ nāma    Idhāpi ñāṇabalameva 
 adhippetaṃ  Ñāṇañhi akampiyaṭṭhena upatthambhanaṭṭhena ca balanti vuttaṃ  
      Āsabhaṇṭhānanti seṭṭhaṭṭhānaṃ uttamaṭṭhānaṃ  Āsabhā vā pubbabuddhā  tesaṃ 
 ṭhānanti attho  Apica gavasatajeṭṭhako usabho  gavasahassajeṭṭhako vasabho  Vajasatajeṭṭhako 
 vā usabho  vajasahassajeṭṭhako vasabho  Sabbagavaseṭṭho sabbaparissayasaho seto 
 pāsādiko mahābhāravaho asanīsatasaddehipi asampakampiyo nisabho  so idha usabhoti 
 adhippeto  Idaṃpi hi tassa pariyāyavacanaṃ  Usabhassa idanti āsabhaṃ  Ṭhānanti catūhi 
 pādehi paṭhaviṃ uppīḷetvā acalaṭṭhānaṃ  Idaṃ pana āsabhaṃ viyāti āsabhaṃ  Yatheva 
 hi nisabhasaṅkhāto usabho usabhabalena samannāgato catūhi pādehi paṭhaviṃ uppīḷetvā 
 acalaṭṭhānena tiṭṭhati  evaṃ tathāgatopi dasahi tathāgatabalehi samannāgato catūhi 
 vesārajjapādehi aṭṭhaparisapaṭhaviṃ uppīḷetvā sadevake loke kenaci paccatthikena 
 paccāmittena akampiyo acalaṭṭhānena tiṭṭhati  Evaṃ tiṭṭhamāno ca taṃ āsabhaṇṭhānaṃ 
  Footnote    cha Ma  nārāyanasaṅghātabalantipi  
  su  vi          pa sū             Ma mū           mahāsīhanādasutta 
    saṃ ni         dutiyañāṇavatthusutta     cha Ma  anekāni ñāṇabalaṃ nāma 
  
  
 page     
 Paṭijānāti upagacchati na paccakkhāti attani āropeti  Tena vuttaṃ āsabhaṇṭhānaṃ 
 paṭijānātīti  
      Parisāsūti khattiyabrāhmaṇagahapatisamaṇacātummahārājikatāvatiṃsamārabrahmaparisa 
 saṅkhātāsu   aṭṭhasu parisāsu  Sīhanādaṃ nadatīti seṭṭhanādaṃ nadati  abhītanādaṃ nadati  
 sīhanādasadisaṃ vā nādaṃ nadati  Tatrāyaṃ upamāyathāpi sīho sīhabalena samannāgato 
 sabbattha visārado vigatalomahaṃso sīhanādaṃ nadati  evaṃ tathāgatasīhopi tathāgatabalehi 
 samannāgato aṭṭhasu parisāsu  visārado vigatalomahaṃso iti sakkāyotiādinā 
 nayena nānāvidhadesanāvilāsasampannaṃ sīhanādaṃ nadati  Tena vuttaṃ parisāsu sīhanādaṃ 
 nadatīti  
      Brahmacakkaṃ pavattetīti ettha brahmanti seṭṭhaṃ uttamaṃ visiṭṭhaṃ  Cakkanti 
 dhammacakkaṃ  Tampanetaṃ duvidhaṃ hoti paṭivedhañāṇañceva desanāñāṇañca  Tattha 
 paññāpabhāvitaṃ attano ariyaphalāvahaṃ paṭivedhañāṇaṃ  karuṇāpabhāvitaṃ sāvakānaṃ ariyaphalāvahaṃ 
 desanāñāṇaṃ  Tattha paṭivedhañāṇaṃ uppajjamānaṃ uppannanti duvidhaṃ  Tañhi 
 abhinikkhamanato yāva arahattamaggā uppajjamānaṃ  phalakkhaṇe uppannaṃ nāma  Tusitabhavanato 
 vā yāva mahābodhipallaṅke arahattamaggā uppajjamānaṃ  phalakkhaṇe uppannaṃ nāma  
 Dīpaṅkarato vā paṭṭhāya yāva arahattamaggā uppajjamānaṃ  phalakkhaṇe uppannaṃ 
 nāma  Desanāñāṇampi pavattamānaṃ pavattanti duvidhaṃ  Taṃ hi yāva aññākoṇḍaññassa 
 sotāpattimaggā pavattamānaṃ  phalakkhaṇe pavattaṃ nāma  Tesu ca   paṭivedhañāṇaṃ lokuttaraṃ  
 desanāñāṇaṃ lokiyaṃ  Ubhayampi panetaṃ aññehi asādhāraṇaṃ  buddhānaṃyeva orasañāṇaṃ  
      Idāni yehi dasahi balehi samannāgato tathāgato āsabhaṇṭhānaṃ paṭijānāti  
 tāni vitthārato dassetuṃ katamāni dasa  idha bhikkhave tathāgato ṭhānañca 
  Footnote    cha Ma  ayaṃ pāṭho na dissati    cha Ma  ayaṃ saddo na dissati 
  
  
 page     
 Ṭhānatotiādimāha  Tattha ṭhānañca ṭhānatoti kāraṇañca kāraṇato  Kāraṇañhi yasmā 
 tattha phalaṃ tiṭṭhati  tadāyattavuttitāya uppajjati ceva pavattati ca  tasmā ṭhānanti 
 vuccati  Taṃ bhagavā ye ye dhammā yesaṃ yesaṃ dhammānaṃ hetū paccayā uppādāya  
 taṃ taṃ ṭhānaṃ  Ye ye dhammā yesaṃ yesaṃ dhammānaṃ na hetū na paccayā uppādāya  
 taṃ taṃ aṭṭhānanti pajānanto ṭhānañca ṭhānato aṭṭhānañca aṭṭhānato yathābhūtaṃ 
 pajānāti  Abhidhamme panetaṃ tattha katamaṃ tathāgatassa ṭhānañca ṭhānato aṭṭhānañca 
 aṭṭhānato yathābhūtaṃ ñāṇantiādinā   nayena vitthāritameva  Yampīti yena 
 ñāṇena  Idampi bhikkhave tathāgatassāti idampi bhikkhave   ṭhānāṭhānañāṇaṃ tathāgatassa 
 tathāgatabalaṃ nāma hotīti attho  Evaṃ sabbapadesu yojanā veditabbā  
      Kammasamādānānanti samādiyitvā katānaṃ kusalākusalakammānaṃ  kammameva vā 
 kammasamādānaṃ  Ṭhānaso hetusoti paccayato ceva hetuto ca  Tattha gatiupadhikālappayogā 
 vipākassa ṭhānaṃ  kammaṃ hetu imassa pana ñāṇassa vitthārakathā atthekaccāni 
 pāpakāni kammasamādānāni gatisampattipaṭibāḷhāni na vipaccantītiādinā   nayena 
 abhidhamme āgatāyeva  
      Sabbatthagāmininti sabbagatigāminiñca agatigāminiñca  Paṭipadanti maggaṃ  Yathābhūtaṃ 
 pajānātīti bahūsupi manussesu ekameva pāṇaṃ ghātentesu imassa cetanā nirayagāminī 
 bhavissati  imassa tiracchānayonigāminīti iminā nayena ekavatthusmiṃpi kusalākusala 
 cetanā saṅkhātānaṃ paṭipattīnaṃ aviparītato sabhāvaṃ jānāti  Imassāpica ñāṇassa 
 vitthārakathā tattha katamaṃ tathāgatassa sabbatthagāminipaṭipadā   yathābhūtaṃ ñāṇaṃ  idha tathāgato 
 ayaṃ maggo ayaṃ paṭipadā nirayagāminīti pajānātītiādinā   nayena abhidhamme āgatāyeva  
  Footnote    abhi vi           ñāṇavibhaṅga    cha Ma  ayaṃ pāṭho na dissati 
     abhi vi           dasakaniddesa    cha Ma  sabbatthagāminiṃ paṭipadaṃ 
    abhi vi           dasakaniddesa 
  
  
 page     
      Anekadhātunti cakkhudhātuādīhi kāmadhātuādīhi vā dhātūhi bahudhātuṃ  
 Nānādhātunti tāsaṃyeva dhātūnaṃ vilakkhaṇattā nānappakāradhātuṃ  Lokanti khandhāyatana 
 dhātulokaṃ  Yathābhūtaṃ pajānātīti tāsaṃ dhātūnaṃ aviparītato sabhāvaṃ paṭivijjhati  Idampi 
 ñāṇaṃ tattha katamaṃ tathāgatassa anekadhātuṃ nānādhātuṃ lokaṃ yathābhūtaṃ ñāṇaṃ  
 idha tathāgato khandhanānattaṃ pajānātītiādinā   nayena  abhidhamme vitthāritameva  
      Nānādhimuttikatanti hīnādīhi adhimuttīhi nānādhimuttikabhāvaṃ  Idampi  ñāṇaṃ 
 tattha katamaṃ tathāgatassa sattānaṃ nānādhimuttikataṃ yathābhūtaṃ ñāṇaṃ idha tathāgato 
 pajānāti santi sattā hīnādhimuttikātiādinā   nayena abhidhamme vitthāritameva  
      Parasattānanti padhānasattānaṃ  Parapuggalānanti tato aññesaṃ hīnasattānaṃ  
 Ekatthameva vā etaṃ  padadvayaṃ  veneyyasena dvedhā vuttaṃ  Indriyaparo 
 pariyattanti saddhādīnaṃ indriyānaṃ parabhāvañca aparabhāvañca  vuddhiṃ ca hāniṃ cāti 
 attho  Imassapi ñāṇassa vitthārakathā tattha katamaṃ tathāgatassa parasattānaṃ 
 parapuggalānaṃ indriyaparopariyattaṃ yathābhūtaṃ ñāṇaṃ  idha tathāgato sattānaṃ āsayaṃ 
 pajānāti anusayaṃ pajānātītiādinā   nayena abhidhamme āgatāyeva  
      Jhānavimokkhasamādhisamāpattīnanti paṭhamādīnaṃ catunnaṃ jhānānaṃ  rūpī rūpāni 
 passatītiādīnaṃ aṭṭhannaṃ vimokkhānaṃ  savitakkasavicārādīnaṃ tiṇṇaṃ samādhīnaṃ  
 paṭhamajjhānasamāpattiādīnañca navannaṃ anupubbasamāpattīnaṃ  Saṅkilesanti 
 hānabhāgiyadhammaṃ  Vodānanti visesabhāgiyadhammaṃ  Vuṭṭhānanti   vodānampi vuṭṭhānaṃ  
 tamhā tamhā samādhimhā vuṭṭhānaṃpi vuṭṭhānanti evaṃ vuttaṃ paguṇajjhānaṃ ceva 
 bhavaṅgaphalasamāpattiyo ca  Heṭṭhimaṃ heṭṭhimañhi paguṇajjhānaṃ uparimassa uparimassa 
 padaṭṭhānaṃ hoti  tasmā vodānaṃpi vuṭṭhānanti vuttaṃ  Bhavaṅgena pana sabbajjhānehi 
 vuṭṭhānaṃ 
  Footnote    abhi vi               ñāṇavibhaṅga    abhi vi           ñāṇavibhaṅga 
    abhi vi           ñāṇavibhaṅga    abhi vi           ñāṇavibhaṅga 
  
  
 page     
 Hoti  Phalasamāpattiyā nirodhasamāpattito vuṭṭhānaṃ hoti  Taṃ sandhāya ca tamhā 
 tamhā samādhimhā vuṭṭhānampi vuṭṭhānanti vuttaṃ  Idampi ñāṇaṃ tattha katamaṃ 
 tathāgatassa jhānavimokkhasamādhisamāpattīnaṃ saṅkilesaṃ vodānaṃ vuṭṭhānaṃ yathābhūtaṃ ñāṇaṃ  
 jhāyīti cattāro jhāyī  atthekacco jhāyī sampattiṃyeva samānaṃ vipattīti paccetīti 
 ādinā    nayana abhidhamme vitthāritameva  Sabbañāṇānaṃ vitthārakathāya vinicchayo 
 sammohavinodaniyā vibhaṅgaṭṭhakathāya vutto  Pubbenivāsānussatidibbacakkhuñāṇakathā 
 visuddhimagge vitthāritā  āsavakkhayakathā heṭṭhā vuttāyeva    
      Tattha paravādīkathā hoti dasabalañāṇaṃ nāma pāṭiyekkaṃ ñāṇaṃ natthi  
 sabbaññutañāṇassevāyaṃ pabhedoti  Taṃ na tathā daṭṭhabbaṃ  Aññameva hi dasabalañāṇaṃ  
 aññaṃ sabbaññutañāṇaṃ  Dasabalañāṇañhi sakasakakiccameva jānāti  sabbaññutañāṇaṃ 
 tampi tato avasesaṃpi jānāti  Dasabalañāṇesu hi paṭhamaṃ kāraṇākāraṇameva jānāti  
 dutiyaṃ kammavipākantarameva  tatiyaṃ kammaparicchedameva  catutthaṃ dhātunānattakāraṇameva  
 Pañcamaṃ sattānaṃ ajjhāsayādhimuttimeva  chaṭṭhaṃ indriyānaṃ tikkhamudubhāvameva  sattamaṃ 
 jhānādīhi saddhiṃ tesaṃ saṅkilesādimeva  aṭṭhamaṃ pubbenivutthakkhandhasantatimeva  navamaṃ 
 sattānaṃ cutipaṭisandhimeva  dasamaṃ saccaparicchedameva  Sabbaññutañāṇaṃ pana etehi 
 jānitabbañca tato uttaritarañca   pajānāti  etesaṃ pana kiccaṃ na sabbaṃ karoti  
 Tañhi jhānaṃ hutvā appetuṃ na sakkoti  iddhi hutvā vikubbituṃ na sakkoti  
 maggo hutvā kilese khepetuṃ na sakkoti  
      Apica paravādī evaṃ pucchitabbo dasabalañāṇaṃ nāmetaṃ savitakkasavicāraṃ avitakka 
 vicāramattaṃ avitakkaavicāraṃ  kāmāvacaraṃ rūpāvacaraṃ arūpāvacaraṃ  lokiyaṃ lokuttaranti  
 Jānanto paṭipāṭiyā satta ñāṇāni savitakkasavicārānīti vakkhati  tato parāni 
 dve avitakkaavicārānīti vakkhati  āsavakkhayañāṇaṃ siyā savitakkasavicāraṃ siyā 
  Footnote    abhi vi          ñāṇavibhaṅga    cha Ma  vuttāyevāti    cha Ma  uttariñca 
  
  
 page     
 Avitakkavicāramattaṃ siyā avitakkaavicāranti vakkhati  Tathā paṭipāṭiyā satta 
 kāmāvacarāni  tato dve rūpāvacarāni  avasāne ekaṃ lokuttaranti vakkhati  sabbaññuta 
 ñāṇaṃ pana savitakkasavicārameva kāmāvacarameva lokiyamevāti vakkhati  
      Evamettha anupadavaṇṇanaṃ  ñatvā idāni yasmā tathāgato paṭhamaṃyeva ṭhānāṭhānañāṇena 
 veneyyasattānaṃ āsavakkhayādhigamassa ceva anadhigamassa ca ṭhānāṭhānabhūtaṃ kilesāvaraṇābhāvaṃ 
 passati lokiyasammādiṭṭhiṭṭhānādidassanato niyatamicchādiṭṭhaṭṭhānā bhāvadassanato ca  
 Atha nesaṃ kammavipākañāṇena vipākāvaraṇābhāvaṃ passati tihetukapaṭisandhidassanato  
 sabbatthagāminipaṭipadāñāṇena kammāvaraṇābhāvaṃ passati anantariyakammābhāvadassanato  
 Evaṃ anāvaraṇānaṃ anekadhātunānādhātuñāṇena anukuladhammadesanatthaṃ cariyāvisesaṃ passati 
 dhātuvemattadassanato  Atha nesaṃ nānādhimuttikatañāṇena adhimuttiṃ passati payogaṃ 
 anādiyitvāpi adhimuttivasena dhammadesanatthaṃ  Athevaṃ diṭṭhādhimuttīnaṃ vasena   
 yathāsatti yathābalaṃ dhammaṃ desetuṃ indriyaparopariyattañāṇena indriyaparopariyattaṃ 
 passati saddhādīnaṃ tikkhamudubhāvadassanato  Evaṃ pariññātindrayaparopariyattā 
 pana te sace dūre honti  atha jhānādiñāṇena jhānādīsu vasībhūtattā iddhivisesena 
 te khippaṃ upagacchati  Upagantvā ca nesaṃ pubbenivāsānussatiñāṇena pubbajātibhavaṃ  
 dibbacakkhvānubhāvato pattabbena cetopariyañāṇena sampattiadhigatavisesaṃ   
 passanto āsavakkhayañāṇānubhāvena āsavakkhayagāminiyā paṭipadāya vigatasammohattā 
 āsavakkhayāya dhammaṃ deseti  Tasmā iminānukkamena iminā balāni vuttānīti 
 veditabbāni  
                           Adhimuttipadasuttavaṇṇanā 
           Dutiye ye te dhammāti ye te dasabalañāṇasabbaññutañāṇadhammā  
 Adhimuttipadānanti adhivacanapadānaṃ  khandhāyatanadhātudhammānanti attho  Adhimuttiyoti 
  Footnote    cha Ma  ayaṃ pāṭho na dissati    cha Ma  sampatticittavisesaṃ 
    cha  adhivutti   evamuparipi 
  
  
 page     
 Hi adhivacanāni vuccanti tesaṃ tesaṃ padabhūtāya desanāya padaṭṭhānattā    Atītā 
 budadhāpi hi eteva dhamme kathayiṃsu  anāgatāpi  eteva kathayissanti  Tasmā khandhādayo 
 adhimuttipadāni nāma  Tesaṃ adhimuttipadānaṃ  Athavā bhūtamatthaṃ abhibhavitvā yathāsabhāvato 
 agahetvā vattanato adhimuttiyo diṭṭhiyo vuccanti  adhimuttīnaṃ padāni 
 adhimuttipadāni  diṭṭhidīpakāni vacanānīti attho  Tesaṃ adhimuttipadānaṃ 
 diṭṭhivohārānaṃ  Abhiññā sacchikiriyāyāti jānitvā paccakkhakaraṇatthāya  Visāradoti 
 ñāṇasomanassappatto  Tatthāti tesu dhammesu  Tesaṃ tesaṃ tathā tathā dhammaṃ desetunti 
 tesaṃ tesaṃ diṭṭhigatikānaṃ vā itaresaṃ vā āsayaṃ ñatvā tathā tathā dhammaṃ desetuṃ  Hīnaṃ 
 vā hīnanti ñassatīti hīnaṃ vā dhammaṃ hīno dhammoti jānissati    Ñātayyanti 
 ñātabbaṃ  Diṭṭhayyanti daṭṭhabbaṃ  Sacchikatayyanti sacchikattabbaṃ    Tattha tattha 
 yathābhūtañāṇanti tesu tesu dhammesu yathāsabhāvañāṇaṃ  Iminā sabbaññutañāṇaṃ dasseti  
 Evaṃ sabbaññutañāṇaṃ dassetvā puna dasabalañāṇaṃ dassento dasayimānītiādimāha  
 Dasabalañāṇampi hi tattha tattha yathābhūtañāṇamevāti  
                             Kāyasuttavaṇṇanā 
           Tatiye āpanno hoti kañcideva desanti   kañci āpattikoṭṭhāsaṃ 
 āpanno hoti  Anuviccāti anupavisitvā pariyogāhetvā  Kāyaduccaritanti tividha 
 kāyaduccaritaṃ  Vacīduccaritanti catubbidhavacīduccaritaṃ  Pāpikā issāti lāmikā 
 ussayyā  Paññāya disvā disvāti saha vipassanāya maggapaññāya passitvā passitvā 
 pahātabbā  Ijjhatīti samijjhati sampajjati    Upavāsassāti nissāya upasaṅkamitvā 
 vasantassa  Abhibhuyyāti ajjhottharitvā madditvā  Iriyatīti vattati  Imasmiṃ 
 sutte saha vipassanāya maggo kathito  
  Footnote    Sī  tesaṃ tesaṃ dassanabhūtāya desanāya padhānattā  cha Ma  tesaṃ ye padabhūtā desanāya 
  padaṭṭhānattā      cha Ma  ñāteyyanti ñātabbaṃ  daṭṭheyyanti 
  daṭṭhabbaṃ  sacchikareyyanti sacchikātabbaṃ    Ma  kiñci desanti    cha Ma  ayaṃ pāṭho 
  na dissati 
  
  
 page     
                            Mahācundasuttavaṇṇanā 
           Catutthe jānāmimaṃ dhammanti iminā ñāṇadassanākāro   vutto  
 Bhāvitakāyomhītiādīhi ca bhāvanāvārassa    Tatiyavāre dvepi vādā ekato vuttā  
 tayopi cete arahattameva paṭijānanti  Aḍḍhavādaṃ vadeyyāti aḍḍhohamasmīti vādaṃ 
 vadeyya  Upanīhātunti nīharitvā dātuṃ  
                             Kasiṇasuttavaṇṇanā 
           Pañcame sakalaṭṭhena kasiṇāni  tadārammaṇānaṃ dhammānaṃ khettaṭṭhena 
 adhiṭṭhānaṭṭhena vā āyatanānīti   kasiṇāyatanāni  Uddhanti uparigaganatalābhimukhaṃ  
 Adhoti heṭṭhā bhūmitalābhimukhaṃ  Tiriyanti khettamaṇḍalaṃ viya samantā paricchinditvā  
 Ekacco hi uddhameva kasiṇaṃ vaḍḍheti    ekacco adho  ekacco samantato  Tena 
 tenevākārena   evaṃ sampasāreti ālokamiva rūpadassanakāmo  Tena vuttaṃ paṭhavīkasiṇameko 
 sañjānāti uddhaṃ adho tiriyanti  Advayanti idampana ekassa aññabhāvānupagamanatthaṃ 
 vuttaṃ  Yathā hi udakaṃ paviṭṭhassa sabbadisāsu udakameva hoti na aññaṃ  evameva 
 paṭhavīkasiṇaṃ paṭhavīkasiṇameva hoti  Natthi tassa   añño kasiṇasambhedoti  Eseva nayo 
 sabbattha  Appamāṇanti idaṃ tassa tassa pharaṇaappamāṇavasena vuttaṃ  Tañhi cetasā pharanto 
 sakalameva pharati  na ayamassa ādi  idammajjhanti pamāṇaṃ gaṇhāti  Viññāṇakasiṇanti 
 cettha kasiṇugghāṭimākāseva   pavattaṃ viññāṇaṃ  Tattha kasiṇavasena kasiṇugghāṭimākāse  
 kasiṇugghāṭimākāsavasena tattha pavattaviññāṇe uddhaṃadhotiriyatā veditabbā  Ayamettha 
 saṅkhepo  kammaṭṭhānabhāvanānayena panetāni paṭhavīkasiṇādīni vitthārato visuddhimagge   
 vuttāneva  
  Footnote    cha Ma  ñāṇavādassa vadanākāro    Sī  bhāvitassa  cha Ma  bhāvanāvādassa 
    Sī  Ma  āyatanāni    Sī  uddhameva pasāreti  Ma  uddhameva jānāti    cha Ma  tena tena 
  vā kāraṇena    Sī  idaṃ tassa    cha Ma  kasiṇugghāṭimākāse 
    visuddhi       paṭhavīkasiṇaniddesa  visuddhi       sesakasiṇaniddesa  
  āpokasiṇakathā  syā  
  
  
 page     
                             Kāḷīsuttavaṇṇanā 
           Chaṭṭhe kumārīpañhesūti kumārīnaṃ māradhītānaṃ pucchāsu  Atthassa patti 
 hadayassa santīti dvīhipi padehi arahattameva kathitaṃ  Senanti rāgādikilesasenaṃ  
 Piyasātarūpanti piyajātikesu ca sātajātikesu ca vatthūsu uppajjanato evaṃladdhanāmaṃ  
 Ekohaṃ jhāyaṃ sukhamānubodhinti evaṃ kilesasenaṃ jinitvā ahaṃ ekakova jhāyanto sukhaṃ 
 anubujjhiṃ sacchikāsiṃ    Sakkhinti   sakkhibhāvappattaṃ dhammasakkhiṃ  Sakkhī na 
 sampajjati kenaci meti mayhaṃ kenaci saddhiṃ mittadhammo nāma natthi  Paṭhavīkasiṇa 
 samāpattiparamā kho bhagini eke samaṇabrāhmaṇā atthābhinibbattesunti   paṭhavīkasiṇa 
 samāpattiparamo uttamo atthoti gahetvā abhinibbattesuṃ  Yāvatā kho bhagini paṭhavīkasiṇa 
 samāpattiparamatāti yattakā paṭhavīkasiṇasamāpattiyā uttamakoṭi  Tadabhiññāsi bhagavāti 
 taṃ bhagavā abhiññāpaññāya abhiññāsi  Ādimaddasāti   samudayasaccaṃ addasa  
 Ādīnavamaddasāti dukkhasaccaṃ addasa  Nissaraṇamaddasāti nirodhasaccaṃ addasa  
 Maggāmaggañāṇadassanamaddasāti maggasaccaṃ addasa  Atthassa pattīti etesaṃ catunnaṃ 
 saccānaṃ diṭṭhattā arahattasaṅkhātassa atthassa paṭisevanaṃ   sabbadarathapariḷāha 
 vūpasantatāya hadayassa santīti  
                          Paṭhamamahāpañhasuttavaṇṇanā 
           Sattame abhijānāthāti abhijānitvā paccakkhaṃ katvā viharatha  Abhiññāyāti 
 abhijānitvā  Idhāti imāya  Dhammadesanāya vā dhammadesananti yadidaṃ samaṇassa 
 gotamassa dhammadesanāya saddhiṃ amhākaṃ dhammadesanaṃ  amhākaṃ vā dhammadesanāya 
 saddhiṃ samaṇassa gotamassa dhammadesanaṃ ārabbha nānākaraṇaṃ vuccetha  taṃ kinnāmāti 
 vadanti  Dutiyapadepi eseva nayo  Iti te majjhe bhinnasuvaṇṇaṃ viya sāsanena 
  Footnote    cha Ma  sacchiakāsiṃ    sā pa          
    cha Ma  atthoti abhinibbattesunti    cha Ma  assādamaddasāti    cha Ma  patti 
  
  
 page     
 Saddhiṃ attano laddhiṃ vacanamattena samadhuraṃ ṭhapayiṃsu  Neva abhinandiṃsūti evametanti 
 na sampaṭicchiṃsu  Na paṭikkosiṃsūti na idaṃ evanti na paṭisedhesuṃ  Kasmā  
 te kira titthiyā nāma andhaparisā   jānitvā vā ajānitvā vā katheyyunti 
 nābhinandiṃsu  
      Neva   sampādayissantīti sampādetvā kathetuṃ na sakkhissanti  Uttariṃpi 
 vighātanti asampādanato uttariṃpi dukkhaṃ āpajjissanti  Sampādetvā kathetuṃ 
 asakkontānaṃ dukkhaṃ uppajjati  Yathātaṃ bhikkhave avisayasminti ettha ca tanti 
 nipātamattaṃ  Yathāti kāraṇavacanaṃ  yasmā avisaye pañhaṃ pucchitā hontīti attho  
 Ito vā pana sutvāti ito vā pana mama sāsanato sutvā    Ito sutvā 
 hi atha tathāgatatopi atha tathāgatassa sāvakatopi    Ārādheyyāti  paritoseyya  
 aññathā ārādhanā nāma natthīti dasseti  
      Ekadhammeti ekasmiṃ dhamme  Iminā uddeso dassito  Parato katamasmiṃ 
 ekadhammeti iminā pañho dassito  Sabbe sattā āhāraṭṭhitikāti idampanettha 
 veyyākaraṇaṃ  Sesesupi eseva nayo  Sammā nibbindamānotiādīsu pana sammā 
 hetunā nayena nibbidānupassanāya nibbindanto ukkaṇṭhanto virāgānupassanāya 
 virajjanto  paṭisaṅkhānupassanāya  muccanassa upāyaṃ ñatvā   vimuccamāno  
 adhimokkhavasena vā vimuccamāno sanniṭṭhānaṃ kurumānoti attho  Udayabbayehi 
 paricchinditvā pubbantāparantadassanena sammā pariyantadassāvī  
 Sammatthābhisameccāti   sammā sabhāvatthaṃ ñāṇena abhisamāgantvā  Dukkhassantakaro 
 hotīti sakalavaṭṭadukkhassa pariyantaṃ parivaṭumaṅkaro hoti  
      Sabbe sattāti kāmabhāvādīsu saññābhavādīsu   ekavokārabhavādīsu ca sabbabhavesu 
 sabbe sattā  Āhāraṭṭhitikāti āhārato ṭhiti etesanti āhāraṭṭhitikā  
  Footnote    cha Ma  andhasadisā    cha Ma  na     cha Ma  itoti tathāgatatopi tathāgatasāvakatopi 
    cha Ma  katvā    cha Ma  sammadatthaṃ abhisameccāti   cha Ma  ayaṃ pāṭho na dissati 
  
  
 page     
 Iti sabbasattānaṃpi ṭhitihetu āhāro nāma eko dhammo  tasmiṃ ekadhamme  Nanu ca 
 evaṃ sante yaṃ vuttaṃ asaññīsattā   devā ahetukā anāhārā aphassakātiādi    
 taṃ virujjhatīti  Na virujjhati  Tesañhi jhānaṃ āhāro hoti  Evaṃ santepi cattārome 
 bhikkhave āhārāti   idaṃpi virujjhatīti  Idaṃpi na virujjhati  Etasmiñhi 
 sutte nippariyāyena āhāralakkhaṇāva dhammā āhārāti vuttā  idha pana pariyāyena 
 paccayā āhārāti  vuttā    Sabbadhammānañhi paccayo laddhuṃ vaṭṭati  So ca yaṃ 
 yaṃ phalaṃ janeti  taṃ taṃ āharati nāma  Tasmā āhāroti vuccati  Tenevāha avijjampāhaṃ 
 bhikkhave āhāraṃ vadāmi  no anāhāraṃ  Ko ca bhikkhave avijjāya āhāro  
 pañcanīvaraṇātissa vacanīyanti    Ayaṃ idha adhippeto  ekasmiñhi paccayāhāre gahite 
 pariyāyāhāropi nippariyāyāhāropi sabbo gahitova hoti  
      Tattha asaññībhave paccayāhāro labbhati  Anuppanne hi buddhe titthāyatane 
 pabbajitā vāyokasiṇe parikammaṃ katvā catutthajjhānaṃ nibbattetvā tato vuṭṭhāya 
 dhi cittaṃ  dhi vatetaṃ cittaṃ  cittassa nāma abhāvoyeva sādhu  Cittañhi nissāya 
 vadhabandhādipaccayaṃ dukkhaṃ uppajjati  Citte asati natthetanti khantiṃ ruciṃ 
 uppādetvā aparihīnajjhānā kālaṃ katvā asaññībhave nibbattanti  Yo yassa 
 iriyāpatho manussaloke paṇihito ahosi  so tena iriyāpathena nibbattitvā 
 cittarūpasadiso hutvā pañcakappasatāni tiṭṭhati  Ettakaṃ addhānaṃ sayito viya   hoti  
 Evarūpānampi sattānaṃ paccayāhāro labbhati  Te hi yaṃ jhānaṃ bhāvetvā nibbattā  
 tadeva nesaṃ paccayo hoti  Yathā jiyāvegena khittasaro yāva jiyāvego atthi  tāva 
 gacchati  Evaṃ yāva jhānapaccayo atthi  tāva tiṭṭhanti  Tasmiṃ niṭṭhite khīṇavego viya 
 saro patati  Cavanakāle ca tesaṃ so rūpakāyo antaradhāyati  kāmāvacarasaññā uppajjati  
 tena saññuppādena te devā tamhā kāyā cutāti paññāyanti  
  Footnote    cha Ma  asaññasattā    abhi vi             dhammahadayavibhaṅga 
    saṃ ni         āhārasutta    cha Ma  paccayo āhāroti vutto 
    aṅ  dasaka          āhārasutta  syā     Ma  paṭṭhayiko viya 
  
  
 page     
      Ye pana te nerayikā neva vuṭṭhānaphalūpajīvī  na puññaphalūpajīviti vuttā  
 tesaṃ ko āhāroti  tesaṃ kammameva āhāro  Kiṃ pañca āhārā atthīti  
 pañca  na pañcāti idaṃ na vattabbaṃ  nanu paccayo āhāroti vuttametaṃ  Tasmā 
 yena kammena niraye nibbattanti  tadeva tesaṃ ṭhitipaccayattā āhāro hoti  Yaṃ 
 sandhāya idaṃ vuttaṃ na ca tāva kālaṃ karoti  yāva na taṃ pāpakammaṃ byantīhotīti    
      Kavaḷiṅkāraṃ āhāraṃ ārabbhāpi cettha vivādo na kātabbo  Mukhe 
 uppannakheḷopi hi tesaṃ āhārakiccaṃ sādheti  Kheḷo hi niraye dukkhavedanīyo hutvā 
 paccayo hoti  sagge sukhavedanīyo  Iti kāmabhave nippariyāyena cattāro āhārā  
 rūpārūpabhavesu ṭhapetvā asaññaṃ   sesānaṃ tayo asaññānañceva avasesānañca 
 paccayāhāroti iminā nīhārena   sabbe sattā āhāraṭṭhitikāti veditabbā  Tattha 
 cattāro āhārā yo vā pana koci   paccayāhāro dukkhasaccaṃ   āhārasamuṭṭhāpikā 
 purimataṇhā samudayasaccaṃ  ubhinnaṃ appavatti nirodhasaccaṃ  nirodhapajānanā paññā 
 maggasaccanti evaṃ catusaccavasena sabbaṭṭhānesu yojanā kātabbā  
                          Dutiyamahāpañhasuttavaṇṇanā 
           Aṭṭhame kajaṅgalāyanti evaṃnāmake nagare  Kajaṅgalāti kajaṅgalavāsino  
 Mahāpañhesūti mahantaatthapariggāhakesu pañhesu  Yathā mettha khāyatīti yathā me 
 ettha upaṭṭhāti  Sammā subhāvitacittoti hetunā nayena suṭṭhu bhāvitacitto  
 Eso ceva tassa atthoti kiñcāpi bhagavatā cattāro dhammātiādayo pañhā 
 cattāro āhārātiādinā nayena vissajjitā  yasmā pana catūsu āhāresu 
 pariññātesu cattāro satipaṭṭhānā bhāvitā honti  tesu ca bhāvitesu cattāro 
 āhārā pariññātāva honti  tasmā desanāvilāsena byañjanamevettha nānaṃ  
  Footnote    Ma u             aṅ tika             cha Ma  asaññe 
    cha Ma  āhārena    Sī  cattāro vā pana ekopi 
  
  
 page     
 Attho pana ekoyeva  Indriyādīsupi eseva nayo  Tena vuttaṃ eso ceva tassa 
 atthoti  Atthato hi ubhayampetaṃ majjhe bhinnasuvaṇṇamiva hoti  
                           Paṭhamakosalasuttavaṇṇanā 
           Navame yāvatāti yattakā  Kāsīkosalāti kāsīkosalajanapadā  Attheva  
 Aññathattanti ṭhitassa aññathattaṃ atthiyeva  Atthi vipariṇāmoti maraṇaṃpi atthiyeva  
 Tasmiṃpi nibbindatīti tasmiṃpi sampattijāte ukkaṇṭhati  Agge virajjatīti 
 sampattiyā agge kosalarājabhāvepi virajjati  Pageva hīnasminti paṭhamataraṃyeva hīne 
 ittaramanussānaṃ pañcakāmaguṇajāte  
      Manomayāti jhānamanena nibbattā  Bārāṇaseyyakanti bārāṇasiyaṃ uppannaṃ  
 Tattha kira kappāsopi mudu  suttakantikāyopi tantavāyāpi chekā  udakampi suci 
 siniddhaṃ  Ubhatobhāgavimaṭṭhanti dvīsupi passesu maṭṭhaṃ mudu siniddhaṃ khāyati  
 Catasso paṭipadā lokiyalokuttaramissikā kathitā  Saññāsu paṭhamā kāmāvacarasaññā dutiyā 
 rūpāvacarasaññā  tatiyā lokuttarasaññā  catutthā ākiñcaññāyatanasaññā  Yasmā 
 pana sā saññā aggāti āgatā  tato paraṃ saññāpaññatti nāma natthi  
 tasmā aggāti vuttā  
      Bāhirakānanti sāsanato bahiddhā pavattānaṃ  No cassaṃ no ca me siyāti 
 sace ahaṃ atīte nābhavissaṃ  etarahipi me ayaṃ attabhāvo na siyā  Na bhavissāmi 
 na me bhavissatīti sacepi anāgate na bhavissāmi  na ca me kiñci palibodhajātaṃ bhavissati  
 Agge virajjatīti ucchedadiṭṭhiyaṃ virajjati  Ucchedadiṭṭhi hi idha nibbānassa 
 santattā agganti jātā  
      Paramayakkhavisuddhinti uttamasatte visuddhiṃ    Nevasaññānāsaññāyatanasamāpattiyā 
 etaṃ adhivacanaṃ  Ākiñcaññāyatanañhi vipassanāpadaṭṭhānattā aggaṃ nāma jātaṃ  
  Footnote    cha Ma  paramatthavisuddhinti uttamatthavisuddhiṃ 
  
  
 page     
 Nevasaññānāsaññāyatanaṃ dīghāyukattāti    Paramadiṭṭhadhammanibbānanti imasmiññeva 
 attabhāve paramanibbānaṃ  Anupādāvimokkhoti catūhi upādānehi aggahetvā cittassa 
 vimokkho  Arahattassevetaṃ nāmaṃ  Pariññanti samatikkamaṃ  Tattha bhagavā paṭhamajjhānena 
 kāmānaṃ pariññaṃ paññapeti  arūpāvacarajjhānehi   rūpānaṃ pariññaṃ paññāpeti  
 anupādānibbānena vedanānaṃ pariññaṃ paññāpeti  Nibbānañhi sabbavedayitap 
 pahānattā vedanānaṃ pariññā nāma  Anupādāparinibbānanti apaccayaparinibbānaṃ  
 Idaṃ pana suttaṃ kathento bhagavā anabhiratipīḷitāni pañcabhikkhusatāni disvā tesaṃ 
 anabhirativinodanatthaṃ kathesi  Tepi anabhiratiṃ vinodetvā desanānusārena ñāṇaṃ 
 pesetvā sotāpannā hutvā aparabhāge vipassanaṃ vaḍḍhetvā arahattaṃ pāpuṇiṃsūti  
                            Dutiyakosalasuttavaṇṇanā 
           Dasame uyyodhikāya   nivatto hotīti yuddhato nivatto hoti  
 Laddhādhippāyoti mahākosalaraññā kira bimbisārassa dhītaraṃ dentena dvinnaṃ rajjānaṃ 
 antare satasahassuṭṭhāno kāsīgāmo nāma dhītu dinno  Ajātasattunā pitari mārite 
 mātāpissa rañño viyogasokena nacirasseva matā  Tato rājā pasenadikosalo 
 ajātasattunā mātāpitaro māritā  mayhaṃ pitu santako gāmoti tassatthāya 
 aṭṭaṃ karoti  ajātasattupi mayhaṃ mātu santakoti iti   tassa gāmassatthāya  
 Dvepi mātulabhāgineyyā caturaṅginiṃ senaṃ sannayhitvā yujjhiṃsu  Tattha pasenadikosalo 
 dve vāre ajātasattunā parājito nagarameva pāvisi  Tatiyavāre kathaṃ nu kho 
 me jayo bhaveyyāti upassutivasena yujjhitabbākāraṃ ñatvā byūhaṃ dassitvā ubhohi 
 passehi parikkhipitvā ajātasattuṃ gaṇhi  Tāvadeva jayādhippāyassa laddhattā   
 laddhādhippāyo nāma ahosi  
  Footnote    cha Ma  dīghāyukattā    cha Ma  arūpāvacarehi 
    cha Ma  uyyodhikā    cha Ma  ayaṃ saddo na dissati    cha Ma  racayitvā 
  
  
 page     
      Yenārāmo tena pāyāsīti bahinagare jayakhandhāvāraṃ nivesetvā yāva nagaraṃ 
 alaṅkaronti  tāva dasabalaṃ vandissāmi  Nagaraṃ paviṭṭhakālato paṭṭhāya hi papañco   
 hotīti amaccagaṇaparivuto yenārāmo tena pāyāsi  ārāmaṃ pāvisi  Kasmiṃ kāle 
 pāvisīti  piṇḍapātapaṭikkantānaṃ bhikkhūnaṃ ovādaṃ datvā sammāsambuddhe gandhakuṭiṃ 
 paviṭṭhe bhikkhusaṃghe ca ovādaṃ sampaṭicchitvā attano attano rattiṭṭhānadivāṭ 
 ṭhānāni gate  Caṅkamantīti kasmā   tasmiṃ samaye caṅkamanti  paṇītabhojanapaccayassa 
 thīnamiddhassa vinodanatthaṃ  divā caṅkamanāni karonti te    Tādisānañhi pacchābhattaṃ 
 caṅkamitvā nhātvā sarīraṃ utuṃ gāhāpetvā nisajja samaṇadhammaṃ karontānaṃ cittaṃ 
 ekaggaṃ hoti  Yena te bhikkhūti so kira kahaṃ satthā kahaṃ sugatoti pariveṇena 
 pariveṇaṃ āgantvā pucchitvāva pavisissāmīti vilokento araññe hatthī viya 
 mahācaṅkame caṅkamamāne paṃsukūlike bhikakhū disvā tesaṃ santikaṃ agamāsi  Taṃ sandhāyetaṃ 
 vuttaṃ  Dassanakāmāti passitukāmā  Vihāroti gandhakuṭiṃ sandhāya āhaṃsu  
 Ataramānoti aturito  saṇikaṃ padappamāṇaṭṭhāne padaṃ nikkhipanto vattaṃ katvā 
 susammaṭṭhamuttāvālikasinduvārasadisaṃ   vālikaṃ avināsentoti attho  Āḷindanti 
 pamukhaṃ  Aggaḷanti kavāṭaṃ  Ukkāsitvāti ukkāsitasaddaṃ katvā  Ākoṭehīti 
 agganakhena īsakaṃ kuñcikāchiddasamīpe koṭehīti vuttaṃ hoti  Dvāraṃ kira atiupari 
 amanussā  atiheṭṭhā dīghajātikā koṭenti  Tathā akoṭetvā majjhe chiddasamīpe 
 koṭetabbanti idaṃ dvārakoṭanavattanti dīpentā vadanti  Vivari bhagavā dvāranti bhagavā 
 uṭṭhāya dvāraṃ na vivarati  vivariyatūti   pana hatthaṃ pasāresi  Tato bhagavā tumhehi 
 anekāsu kappakoṭīsu dānaṃ dadamānehi na sahatthā dvāravivaraṇakammaṃ katanti sayameva 
 dvāraṃ vivaṭaṃ  Taṃ pana yasmā bhagavato manena vivaṭaṃ  tasmā vivari bhagavā dvāranti 
 vattuṃ vaṭṭati  
  Footnote    Ma  sambādho    cha Ma  ayaṃ pāṭho na dissati 
    cha Ma  divā padhānikā vā te    cha Ma    muttajālasinduvārasadisaṃ    cha Ma  vivaratūti 
  
  
 page     
      Mettūpahāranti mettāsampayuttakāyikavācasikaupahāraṃ  Kataññutanti ayañhi 
 rājā pubbe thūlasarīro ahosi  doṇapākaṃ bhuñjati  Athassa bhagavā    
                manujassa   sadā satīmato 
                 mattaṃ  jānato laddhabhojane 
                 tanukassa bhavanti vedanā 
                 saṇikaṃ jīrati āyupālayanti   
 imaṃ ovādaṃ adāsi  So imasmiṃ ovāde ṭhatvā divase divase thokaṃ thokaṃ hāretvā   
 anukkamena nāḷikodanaparamatāya saṇṭhāsi  gattānipissa tanūni thirāni jātāni  Taṃ 
 bhagavatā kataṃ upakāraṃ sandhāya kataññutaṃ kho ahaṃ bhante kataveditaṃ sampassamānoti āha  
 Ariyañāyeti sahavipassanake magge  Buddhasīloti vuḍḍhisīlo  Ariyasīloti 
 apothujjanikehi sīlehi samannāgato  Kusalasīloti anavajjehi sīlehi samannāgato  
 Āraññakoti jāyamānopi aññe jāto  abhisambujjhamānopi araññe abhisambuddho  
 devavimānakappāya gandhakuṭiyā vasantopi araññeyeva vasīti dassento evamāha  Sesaṃ 
 sabbattha uttānatthamevāti  
                           Mahāvaggo tatiyo  
                          
  Footnote    cha Ma  bhagavā divase divase thokaṃ thokaṃ hāpanatthāya    saṃ sa          doṇapākasutta 
    cha Ma  hāpetvā 
  
  
 page     
                               Upālivagga 
                             Upālisuttavaṇṇanā 
           Catutthassa paṭhame saṃghasuṭṭhutāyātiādīsu saṃghasuṭṭhutā nāma saṃghassa suṭṭhu 
 bhāvo  suṭṭhu devāti āgataṭṭhāne viya suṭṭhu bhanteti piyavacanasampaṭicchanabhāvo    
 Yo ca tathāgatassa vacanaṃ sampaṭicchati  tassa taṃ dīgharattaṃ hitāya sukhāya saṃvattati  
 Tasmā saṃghassa suṭṭhu bhanteti mama vacanasampaṭicchanatthaṃ paññattaṃ asampaṭicchane 
 ādīnavaṃ sampaṭicchane ca ānisaṃsaṃ dassetvā  na balakkārena abhibhavitvāti etamatthaṃ 
 āvikaronto āha saṃghasuṭṭhutāyāti  Saṃghaphāsutāyāti saṃghassa phāsutāya    sahajīvitāya 
 sukhavihāratthāyāti attho  
      Dummaṅkūnaṃ puggalānaṃ niggahāyāti dummaṅkū nāma dussīlapuggalā  ye maṅkutaṃ 
 āpādiyamānāpi dukkhena āpajjanti  vītikkamaṃ karontā vā katvā vā na lajjanti  
 tesaṃ niggahatthāya  Te hi sikkhāpade asati kiṃ tumhehi diṭṭhaṃ  kiṃ sutaṃ  kiṃ 
 amhehi kataṃ  katamasmiṃ vatthusmiṃ katamaṃ āpattiṃ āropetvā   amhe niggaṇhathāti 
 saṃghaṃ viheṭhessanti    Sikkhāpade pana sati tesaṃ   saṃgho sikkhāpadaṃ dassetvā saha 
 dhammena niggahessati  Tena vuttaṃ dummaṅkūnaṃ puggalānaṃ niggahāyāti  
      Pesalānanti piyasīlānaṃ bhikkhūnaṃ phāsuvihāratthāya  Piyasīlā hi bhikkhū 
 kattabbākattabbaṃ sāvajjānavajjaṃ velaṃ mariyādañca ajānantā sikkhāttayapāripūriyā 
 ghaṭamānā kilamanti  te pana sāvajjānavajjaṃ velaṃ mariyādañca ñatvā sikkhāttayapāripūriyā 
 ghaṭamānā nātikilamanti    Tena tesaṃ sikkhāpadapaññāpanaṃ phāsuvihārāya saṃvattati    
 Yo vā dummaṅkūnaṃ puggalānaṃ niggaho  sveva tesaṃ phāsuvihāro  Dussīlapuggale 
  Footnote    cha Ma  vacana       cha Ma  phāsubhāvāya    cha Ma  ropetvā 
    cha Ma  viheṭheyyuṃ    cha Ma  te    cha Ma  na kilamanti    cha Ma  na kilamanti 
  
  
 page     
 Nissāya hi uposathapavāraṇā na tiṭṭhanti  saṃghakammāni nappavattanti  sāmaggī 
 na hoti  bhikkhū anekaggā uddesādīhi   anuyuñjituṃ na sakkonti  Dussīlesu pana 
 niggahitesu sabbopi ayaṃ upaddavo na hoti  tato pesalā bhikkhū phāsuṃ   viharanti  
 Evaṃ   pesalānaṃ bhikkhūnaṃ phāsuvihārāyāti ettha dvidhā attho   veditabbo  
      Diṭṭhadhammikānaṃ āsavānaṃ saṃvarāyāti diṭṭhadhammikā āsavā nāma asaṃvare ṭhitena 
 tasmiṃyeva attabhāve pattabbā pāṇippahāradaṇḍappahārasatthappahārahatthaccheda 
 pādacchedaakittiayasavippaṭisārādayo dukkhavisesā  tesaṃ saṃvarāya pidahanāya 
 āgamanamaggathakanāyāti attho  Samparāyikānanti samparāyikā āsavā nāma asaṃvare ṭhitena 
 katapāpakammamūlakā samparāye narakādīsu pattabbā dukkhavisesā  tesaṃ paṭighātatthāya 
 vūpasamatthāya  
      Appasannānanti sikkhāpadapaññattiyā hi sati sikkhāpadapaññattiṃ ñatvā 
 vā  yathāpaññattaṃ paṭipajjamāne bhikkhū disvā vā  yepi appasannā paṇḍitā 
 manussā  te yāni vata loke mahājanassa rajjanadussanamuyhanaṭṭhānāni  tehi 
 ime samaṇā āratā viratā viharanti  dukkaraṃ vata karontīti pasādaṃ āpajjanti 
 vinayapiṭake potthakaṃ disvā micchādiṭṭhikatavedibrāhmaṇā   viya  Tena vuttaṃ 
 appasannānaṃ pasādāyāti  
      Pasannānanti yepi sāsane pasannā kulaputtā  tepi sikkhāpadapaññattiṃ 
 vā ñatvā  yathāpaññattaṃ  paṭipajjamāne bhikkhū vā disvā aho ayyā dukkaraṃ 
 karonti  ye yāvajīvaṃ ekabhattā brahmacariyasaṃvaraṃ   pālentīti bhiyyo bhiyyo 
 pasīdanti  Tena vuttaṃ pasannānaṃ bhiyyobhāvāyāti  
  Footnote    cha Ma  uddesādīsu    cha Ma  phāsu    Sī  tena vuttaṃ 
    Sī  evamettha attho   Sī  micchādiṭṭhikativedibrāhmaṇā    cha Ma  vinayasaṃvaraṃ 
  
  
 page     
      Saddhammaṭṭhitiyāti tividho saddhammo pariyattisaddhammo paṭipattisaddhammo adhigama 
 saddhammoti  Tattha sakalaṃpi buddhavacanaṃ pariyattisaddhammo nāma  Terasa dhutaṅgaguṇā   
 cārittavārittasīlasamādhivipassanāti ayaṃ paṭipattisaddhammo nāma  Navalokuttaradhammo 
 adhigamasaddhammo nāma  So sabbopi yasmā sikkhāpadapaññattiyā sati bhikkhū sikkhāpadañca 
 tassa vibhaṅgañca tadatthajotanatthaṃ aññaṃ ca buddhavacanaṃ pariyāpuṇanti  yathāpaññattañca 
 paṭipajjamānā paṭipattiṃ pūretvā paṭipattiyā adhigantabbaṃ lokuttaradhammaṃ 
 adhigacchanti  tasmā sikkhāpadapaññattiyā saddhammo ciraṭṭhitiko hoti  Tena vuttaṃ 
 saddhammaṭṭhitiyāti  
      Vinayānuggahāyāti sikkhāpadapaññattiyā hi sati saṃvaravinayo pahānavinayo 
 samathavinayo paññattivinayoti catubbidhopi vinayo anuggahito hoti upatthambhito 
 sūpatthambhito  Tena vuttaṃ vinayānuggahāyāti  
                         Pātimokkhaṭṭhapanāsuttavaṇṇanā 
           Dutiye pārājikoti pārājikāpattiṃ āpanno  Pārājikakathā vippakatā 
 hotīti asukapuggalo pārājikaṃ āpanno nu kho noti evaṃ kathā ārabhitā   
 aniṭṭhāpitā hoti  Eseva nayo sabbattha  
                           Ubbāhikāsuttavaṇṇanā 
           Tatiye ubbāhikāyāti sampattaṃ adhikaraṇaṃ vūpasametuṃ saṃghato ubbāhitvā 
 uddharitvā gahaṇatthāya   vinaye kho pana ṭhito hotīti vinayalakkhaṇe patiṭṭhito 
 hoti  Asaṃhiroti na aññassa vacanamatteneva attano laddhiṃ vissajjeti  Paṭibaloti 
 kāyabalenapi ñāṇabalenapi samannāgato hoti    Saññāpetunti sañjānāpetuṃ    
  Footnote    cha Ma  dhutaguṇā    cha Ma  ārabhitvā 
    cha Ma  ayaṃ pāṭho na dissati     cha Ma  jānāpetuṃ 
  
  
 page     
 Paññāpetunti sampajānāpetuṃ    Nijjhāpetunti olokāpetuṃ  Pekkhātunti   
 passāpetuṃ  Pasādetunti   sañjātappasādaṃ kātuṃ  Adhikaraṇanti 
 vivādādhikaraṇādicatubbidhaṃ adhikaraṇaṃ  Adhikaraṇasamudayanti vivādamūlādikaṃ adhikaraṇakāraṇaṃ    
 Adhikaraṇanirodhanti adhikaraṇānaṃ vūpasamaṃ  Adhikaraṇanirodhagāminīpaṭipadanti   sattavidhaṃ 
 adhikaraṇasamathaṃ  
                           Upasampadāsuttavaṇṇanā 
           Catutthe anabhiratinti ukkaṇṭhitabhāvaṃ  Vūpakāsetunti vinetuṃ  Adhisīleti 
 uttamasīle  Cittapaññāsupi eseva nayo  
                            Saṃghabhedasuttavaṇṇanā 
           Sattame vatthūhīti kāraṇehi  Avakassantīti parisaṃ ākaḍḍhenti 
 vissajjenti   ekamantaṃ ussādenti  Pavakassantīti   ativiya ākaḍḍhenti  
 yathā visaṃsaṭṭhā honti  evaṃ karonti  Āvenikakammāni   karontīti visuṃ 
 saṃghakammāni karonti  
                           Ānandasuttadvayavaṇṇanā 
             Navame kappaṭṭhiyanti   āyukappaṃ nirayamhi ṭhitikāraṇaṃ  Kibbisaṃ 
 pasavatīti pāpavipākaṃ    paṭilabhati  Āpāyikoti apāyagamaniyo  Nerayikoti niraye 
 nibbattanako  Vaggaratoti bhedarato   yogakkhemato dhaṃsatīti    yogehi khemato 
 arahattato dhaṃsati vigacchati  Dasame anuggahoti aññamaññassa saṅgahānuggaho  Sesaṃ 
 sabbattha uttānatthamevāti  
                          Upālivaggo catuttho  
  Footnote    Sī  saññāpetunti jānāpetuṃ  saññāpetunti sammā jānāpetuṃ 
    cha Ma  pekkhetunti    Ma  pekkhetunti  pasādetuṃ    cha Ma     kārakaṃ 
    cha Ma  adhikaraṇanirodhagāminiṃ paṭipadanti    cha Ma  vijaṭenti    cha Ma  ussārenti  
  apakassantīti    cha Ma  āvenikammāni    cha Ma  kappaṭṭhikanti     cha Ma  pāpaṃ 
     cha Ma  yogakkhemā padhaṃsatīti 
  
  
 page     
                               Akkosavagga 
                            Kusinārasuttavaṇṇanā 
           Pañcamassa catutthe kusinārāyanti evaṃnāmake nagare  Devatānaṃ atthāya 
 baliṃ haranti etthāti baliharaṇo  tasmiṃ baliharaṇe  Acchiddena appaṭimaṃsenātiādīsu 
 yena kenacideva pahaṭo vā hoti  vejjakammādīni vā katāni  tassa kāyasamācāro 
 upacikādīhi khāyitatālapaṇṇaṃ viya chiddo ca  paṭimasituṃ yattha katthaci gahetvā ākaḍḍhituṃ 
 sakkuṇeyyatāya   sappaṭimaṃso   hoti  viparīto acchiddo appaṭimaṃso nāma  
 Vacīsamācāro pana musāvādaomasavādapesuññaamūlakānuddhaṃsanādīhi chiddo ca sappaṭimaṃso 
 ca hoti  viparīto acchiddo appaṭimaṃso  Mettaṃ nu kho me cittanti palibodhaṃ 
 chinditvā kammaṭṭhānabhāvanānuyogena adhigataṃ   anāghātanti āghātavirahitaṃ  
 vikkhambhanena vihatāghātanti attho  Kattha vuttanti idaṃ sikkhāpadaṃ katarasmiṃ   nagare 
 vuttaṃ  
      Kālena vakkhāmītiādīsu ekaṃ   okāsaṃ kāretvā codento kālena vadati 
 nāma  Saṃghamajjhe vā gaṇamajjhe vā salākaggayāguggabhattaggavitakkamāḷakabhikkhācāramagga 
 āsanasālāsu vā upaṭṭhānasālāsu vā upaṭṭhākehi   parivāritakkhaṇe vā codento 
 akālena vadati nāma  Tacchena vadanto bhūtena vadati nāma  daharamahallakaparisāvacaraka 
 paṃsukūlikadhammakathikapaṭirūpaṃ tava idanti vadanto pharusena vadati nāma  Kāraṇanissitaṃ 
 pana katvā bhante mahallakatthaparisāvacarakatthapaṃsukūlikatthadhammakathikatthapaṭirūpaṃ 
 tumhākaṃ idanti vadanto saṇhena vadati nāma  Kāraṇanissitaṃ katvā vadanto 
 atthasañhitena vadati nāma  Mettacitto vakkhāmi no dosantaroti mettacittaṃ 
 paccupaṭṭhapetvā vakkhāmi  na duṭṭhacitto hutvā  
  Footnote    Sī  āmisituṃ asakkuṇeyyatāya    cha Ma  paṭimaṃso    Sī  adhigatamettacittaṃ  
  cha Ma  adhigataṃ me mettacittaṃ    cha Ma  kasmiṃ    cha Ma  eko ekaṃ 
    cha Ma  salākaggayāgagvitakka   sālādīsu vā upaṭṭhākehi 
  
  
 page     
                        Rājantepurappavesanasuttavaṇṇanā 
           Pañcame kataṃ vā karissanti vāti methunavītikkamaṃ kariṃsu vā taṃ   
 karissanti vā  Ratananti maṇiratanādīsu yaṅkiñci  Patthetīti māretuṃ icchati  
 Hatthisambādhanti hatthīhi sambādhaṃ  Hatthisammaddanti vā pāṭho  tassattho  hatthīhi 
 sammaddo etthāti hatthisammaddaṃ  Sesesupi eseva nayo  Rajanīyāni 
 rūpasaddagandharasaphoṭṭhabbānīti etāni rāgajanakāni rūpādīni tattha madhurāni   honti  
                             Sakkasuttavaṇṇanā 
           Chaṭṭhe sokasabhayeti sokena sabhaye  Sokabhayeti vā pāṭho  ayamevattho  
 Dutiyapadepi eseva nayo  Yena kenaci kammaṭṭhānenāti kasivaṇijjādikammesu yena 
 kenaci kammena  Anāpajja akusalanti kiñci akusalaṃ anāpajjitvā  Nibbiseyyāti 
 uppādeyya avinasseyya    Dakkhoti cheko  Uṭṭhānasampannoti uṭṭhānaviriyena 
 samannāgato  Alaṃ vacanāyāti yutto vacanāya  Ekantasukhapaṭisaṃvedī vihareyyāti 
 ekantameva kāyikacetasikasukhaṃ ñāṇena paṭisaṃvedento vihareyya  Aniccāti hutvā 
 abhāvato  Tucchāti sārarahitā  Musāti niccasubhasukhā viya khāyamānāpi tathā na 
 hontīti musā  Mosadhammāti nassanasabhāvā    Tasmā te paṭicca dukkhaṃ uppajjatīti 
 sandasseti  Idha kho pana voti ettha voti nipātamattaṃ  Apaṇṇakaṃ vā sotāpannoti 
 avirādhikaṃ   ekaṃsena sotāpanno vā hoti  Sopi jhānaṃ nibbattetvā   brahmalokaṃ 
 vā gantvā chasu vā kāmasaggesu ekantasukhappaṭisaṃvedī hutvā vihareyya  Imasmiṃ 
 sutte satthā aṭṭhaṅgikuposathassa   guṇaṃ kathesi  
  Footnote    cha Ma  ayaṃ pāṭho na dissati    cha Ma  paripūrāni 
    cha Ma  ācineyya    ṭīkā  napassanasabhāvā 
    cha Ma  avirādhitaṃ    cha Ma  nibbatteti    cha Ma  aṭṭhaṅguposathassa 
  
  
 page     
                             Mahālisuttavaṇṇanā 
           Sattame micchāpaṇihitanti micchā ṭhapitaṃ  Adhammacariyāvisamacariyāti 
 akusalakammapathavasena adhammacariyasaṅkhātā visamacariyā  Kusalakammapathavasena itarā veditabbā  
 Evamidha vaṭṭameva   kathitaṃ  
                          Pabbajitaabhiṇhasuttavaṇṇanā 
           Aṭṭhame pabbajitenāti gharāvāsaṃ pahāya sāsane pabbajjaṃ upagatena  
 Abhiṇhanti abhikkhaṇaṃ punappunaṃ  Paccavekkhitabbāti oloketabbā sallakkhetabbā  
 Vevaṇṇiyanti vivaṇṇabhāvaṃ virūpabhāvaṃ    Taṃ panetaṃ vevaṇṇiyaṃ duvidhaṃ hoti 
 sarīravevaṇṇiyaṃ parikkhāravevaṇṇiyañca  Tattha kesamassuoropanena sarīravevaṇṇiyaṃ 
 veditabbaṃ  Pubbe pana nānāvirāgāni sukhumavatthāni nivāsetvāpi nānaggarasabhojanaṃ 
 suvaṇṇarajatabhājanesu bhuñjitvāpi sirigabbhe varasayanāsanesu nipajjitvāpi nisīditvāpi 
 sappinavanītādīhi bhesajjaṃ katvāpi pabbajitakālato paṭṭhāya chinnasaṅghaṭita 
 kasāvarasapītavatthāni nivāsetabbāni  ayapatte vā mattikāpatte vā missakodano 
 bhuñjitabbo  rukkhamūlādisenāsanesu muñjatiṇasantharaṇādīsu nipajjitabbaṃ  
 cammakhaṇḍataṭṭikādīsu nisīditabbaṃ  pūtimuttādīhi bhesajjaṃ kātabbaṃ hoti  Evamettha 
 parikkhāravevaṇṇiyaṃ veditabbaṃ  Evaṃ paccavekkhato hi kopo ca māno ca pahīyati  
      Parapaṭibaddhā me jīvikāti mayhaṃ paresu paṭibaddhā parāyattā catupaccayajīvikāti  
 Evaṃ paccavekkhato hi   iriyāpatho sārūppo hoti   ājīvo parisujjhati  
 piṇḍapāto ca apacito hoti  catūsu paccayesu apaccavekkhitaparibhogo nāma na 
 hoti  Añño me ākappo karaṇīyoti yo gihīnaṃ uraṃ abhinīharitvā gīvaṃ paggahetvā 
 lalitenākārena aniyatapadavītihārena   gamanākappo hoti  tato aññova ākappo 
  Footnote    Ma  idameva    cha Ma  ayaṃ pāṭho na dissati 
     cha Ma  ime pāṭhā na dissanti    Ma  aniyatapadavītihāro 
  
  
 page     
 Mayā karaṇīyo  santindriyena santamānasena yugamattadassinā visamaṭṭhāne udakasakaṭeneva 
 mandamitapadavītikārena   hutvā gantabbanti paccavekkhitabbaṃ  Evaṃ paccavekkhato 
 hi iriyāpatho sāruppo hoti  tisso sikkhā paripūrenti  Kacci nu khoti sallakkhaṇe 
 nipātasamudāyo  Attāti cittaṃ  Sīlato na upavadatīti aparisuddhaṃ te sīlanti 
 sīlapaccayā na upavadati  Evaṃ paccavekkhato hi ajjhattaṃ hiri samuṭṭhāti  sā tīsu 
 dvāresu saṃvaraṃ sādheti  tīsu dvāresu saṃvaro catupārisuddhisīlaṃ hoti  
 catupārisudadhisīle ṭhito  Vipassanaṃ vaḍḍhetvā arahattaṃ gaṇhāti  Anuvicca viññū 
 sabrahmacārīti paṇḍitā sabrahmacārino anuvicāretvā  Evaṃ  paccavekkhato hi 
 bahiddhā ottappaṃ saṇṭhāti  taṃ tīsu dvāresu saṃvaraṃ sādhetīti anantaranayeneva 
 veditabbaṃ  
      Nānābhāvo vinābhāvoti jātiyā nānābhāvo  maraṇena vinābhāvo  Evaṃ 
 paccavekkhato hi tīsu dvāresu pamattākāro   nāma na hoti  maraṇassati supaṭṭhitā 
 hoti  Kammassakomhītiādīsu kammaṃ mayhaṃ sakaṃ attano santakanti kammassakā  Kammena 
 dātabbaṃ phalaṃ dāyaṃ  kammassa dāyaṃ kammadāyaṃ  taṃ ādiyāmīti kammadāyādo  Kammaṃ 
 mayhaṃ yoni kāraṇanti kammayoni  Kammaṃ mayhaṃ bandhu ñātakoti kammabandhu  Kammaṃ 
 mayhaṃ paṭisaraṇaṃ patiṭṭhāti  kammapaṭisaraṇo  Tassa dāyādo bhavissāmīti tassa kammassa 
 dāyādo tena dinnaphalaṃ paṭiggāhako bhavissāmi  Evaṃ kammassakataṃ paccavekkhato 
 pāpakaraṇaṃ nāma na hoti  Kathambhūtassa me rattindivā vītipatantīti   kiṃ nu kho 
 me vattapaṭipattiṃ karontassa  udāhu akarontassa  buddhavacanaṃ sajjhāyantassa  udāhu 
 asajjhāyantassa  yonisomanasikāre kammaṃ karontassa  udāhu akarontassāti kathambhūtassa 
 me rattindivā vītipatanti  parivattantīti attho  Evaṃ paccavekkhato hi appamādo 
 paripūrati  
      Suññāgāre abhiramāmīti vivittokāse sabbiriyāpathesu ekakova hutvā kacci 
 nu kho abhiramāmīti attho  Evaṃ paccavekkhato kāyaviveko paripūrati  
 Uttarimanussadhammāti   
  Footnote    Sī  manāpanīyamitapadavītapadavītihārena    cha Ma  asaṃvutākāro 
    cha Ma  vītivattantīti    cha Ma  uttarimanussadhammoti 
  
  
 page     
 Uttarimanussānaṃ ukkaṭṭhamanussabhūtānaṃ jhāyīnaṃ ceva ariyānaṃ ca jhānādidhammā    
 dasakusalakammapathasaṅkhātamanussadhammato vā uttaritarā visiṭṭhatarā dhammā   me mama 
 santāne atthi nu kho  santi nu khoti attho  Alamariyañāṇadassanavisesoti 
 mahaggatalokuttarapaññā pajānanaṭṭhena ñāṇaṃ  cakkhunā diṭṭhamiva dhammaṃ paccakkhakaraṇato 
 dassanaṭṭhena dassananti ñāṇadassanaṃ  ariyaṃ visuddhaṃ uttamaṃ ñāṇadassananti 
 ariyañāṇadassanaṃ  alaṃ pariyattakaṃ kilesaviddhaṃsanasamatthaṃ ariyañāṇadassanamettha  assa 
 vāti alamariyañāṇadassano  jhānādibhedo uttarimanussadhammo  Alamariyañāṇadassano 
 ca so viseso cāti alamariyañāṇadassanaviseso  Athavā tameva kilesaviddhaṃsanasamatthaṃ 
 visudadhaṃ ñāṇadassanameva visesoti alamariyañāṇadassanaviseso vā  Adhigatoti paṭiladdho 
 me  atthi nu kho  Sohanti paṭiladdhaviseso so ahaṃ  Pacchime kāleti maraṇamañce 
 nipannakāle  Puṭṭhoti sabrahmacārīhi adhigataguṇavisesaṃ pucchito  Na maṅku 
 bhavissāmīti patitakkhandho nittejo na hessāmīti  Evaṃ paccavekkhantassa hi 
 moghakālakiriyā nāma na hoti  
                          Sarīraṭṭhadhammasuttādivaṇṇanā 
             Navame ponobbhavikoti punabbhavanibbattako  Bhavasaṅkhāroti bhavasaṅkharaṇaka 
 kammaṃ  Imasmiṃ sutte vaṭṭameva kathitaṃ  Dasame sīlabāhusaccaviriyasatipaññā 
 lokiyalokuttaramissikā kathitā  Sesaṃ sabbattha uttānatthamevāti  
                         Akkosavaggo pañcamo  
                         Paṭhamapaṇṇāsako niṭṭhito  
  Footnote    cha Ma  jhānādidhammo    cha Ma  uttaritarāvisiṭṭhataro dhammo 
  
  
 page     
                              Dutiyapaṇṇāsaka 
                                 Sacittavagga 
                            Sacittasuttādivaṇṇanā 
             Dutiyassa paṭhame sacittapariyāyakusaloti attano cittavārakusalo  
 Rajanti āgantukaupakkilesaṃ  Aṅgaṇanti tatthajātakaaṅgakāḷatilakādiṃ    Āsavānaṃ 
 khayāyāti arahattatthāya  Tatiye paṭibhāṇenāti vacanasaṇṭhānena    Catutthe 
 adhipaññādhammavipassanāyāti saṅkhārapariggāhakavipassanāya  
                             Mūlakasuttavaṇṇanā 
           Aṭṭhame amatogadhāti ettha saupādisesā nibbānadhātu kathitā  
 Nibbānapariyosānāti ettha anupādisesā  Anupādisesaṃ pattassa hi sabbe dhammā 
 pariyosānappattā nāma honti  Sesapadāni heṭṭhā vuttatthāneva  
                            Pabbajjāsuttavaṇṇanā 
           Navame tasmāti yasmā evaṃ aparicitacittassa sāmaññattho na sampajjati  
 tasmā  Yathāpabbajjāparicitañca no cittaṃ bhavissatīti pabbajjānurūpena   paricitaṃ  
 Ye hi keci pabbajanti nāma  sabbe te arahattaṃ patthetvā  Tasmā yaṃ cittaṃ 
 arahattādhigamatthāya paricitaṃ vaḍḍhitaṃ  taṃ yathāpabbajjāparicitaṃ nāmāti veditabbaṃ  
 Evarūpaṃ no cittaṃ bhavissatīti evaṃ   sikkhitabbaṃ  Lokassa samañca visamañcāti 
 sattalokassa sucaritaduccaritāni  Lokassa sambhavañca   vibhavañcāti tasseva   
 vuḍḍhiñca vināsañca  
  Footnote    Sī  tatthajātaṃ aṅgakāḷatilakādiṃ  Ma  attajātaṃ aṅgavālatilakādiṃ    ka  vacanapaṭṭhānena 
    Sī  Ma  yathāpabbajjānurūpena    cha Ma  ayaṃ saddo na dissati    cha Ma  bhavañca 
    cha Ma  tassa 
  
  
 page     
 Tathā sampattiñca vipattiñca  Lokassa samudayañca atthaṅgamañcāti pana saṅkhāralokaṃ 
 sandhāya vuttaṃ  khandhānaṃ nibbattiñca bhedañca ñatvāti attho    
                            Girimānandasuttavaṇṇanā 
           Dasame anukampaṃ upādāyāti girimānandatthere anukampaṃ paṭicca  
 Cakkhurogotiādayo vatthuvasena veditabbā  Nibbattitappasādānañhi rogo nāma natthi  
 Kaṇṇarogoti bahikaṇṇarogo  Pināsoti bahināsikāya rogo  Rajasāti   nakhehi 
 vilekhitaṭṭhāne rogo  Pittasamuṭṭhānāti pittasamuṭṭhitā  Te kira dvattiṃsa honti  
 Semhasamuṭṭhānādīsupi eseva nayo  Utupariṇāmajāti utupariṇāmena accuṇhātisītena 
 uppajjanakarogā  Visamaparihārajāti aticiraṭṭhānanisajjādinā visamaparihārena jātā  
 Opakkamikāti vadhabandhanādinā upakkamena jātā  Kammavipākajāti balavakammavipākasambhūtā  
 Santanti rāgādisantattā santaṃ  Atappakaṭṭhena paṇītaṃ  Sesaṃ sabbattha 
 uttānatthamevāti  
                          Sacittakavaggo paṭhamo  
                           
                                 Yamakavagga 
                           Avijjāsuttādivaṇṇanā 
             Dutiyassa paṭhame sāhāranti sapaccayaṃ  Vijjāvimuttinti   phalañāṇañceva 
 sesasampayuttadhamme ca  Bojjhaṅgāti maggabojjhaṅgā  Dutiye bhavataṇhāyāti bhavapatthanāya  
 Evaṃ dvīsupi suttesu vaṭṭameva kathitaṃ  vaṭṭañcettha paṭhame sutte avijjāmūlakaṃ 
 vaṭṭaṃ kathitaṃ  dutiye taṇhāmūlakaṃ  
  Footnote    cha Ma  bhedañcāti attho 
    cha Ma  nakhasāti  khu  mahā          khu  cūḷa            Sī  vijjāvimuttīti 
  
  
 page     
                           Niṭṭhaṅgatasuttādivaṇṇanā 
             Tatiye niṭṭhaṃ gatāti nibbematikā  Idha niṭṭhāti imasmiṃyeva loke 
 parinibbānaṃ  Idha vihāya niṭṭhāti imaṃ lokaṃ vijahitvā suddhāvāsabrahmalokaṃ  
 Catutthe aveccappasannāti acalappasādena sampannā  Sotāpannāti ariyamaggasotaṃ 
 āpannā  
                           Paṭhamasukhasuttādivaṇṇanā 
             Pañcame vaṭṭamūlakasukhadukkhaṃ pucchitaṃ  chaṭṭhe sāsanamūlakaṃ  Sattame 
 naḷakapānanti atīte bodhisattassa ovāde ṭhatvā vānarayūthena naḷehi udakassa 
 pītaṭṭhāne māpitattā evaṃladdhanāmo nigamo  Tuṇhībhūtaṃ tuṇhībhūtanti yaṃ yaṃ disaṃ 
 anuviloketi  tattha tattha tuṇhībhūtameva  Anuviloketvāti tato tato viloketvā  
 Piṭṭhi me āgilāyatīti kasmā āgilāyati  bhagavato hi cha vassāni mahāpadhānaṃ 
 Padahantassa mahantaṃ kāyadukkhaṃ ahosi  athassa aparabhāge mahallakakāle piṭṭhivāto 
 uppajji  Upādinnakasarīrassa hi ṭhānanisajjādīhi appamattakena ābādhena na sakkā 
 kenaci bhavituṃ  Taṃ gahetvāpi therassa okāsakaraṇatthaṃ evamāha  Saṅghāṭiṃ paññāpetvāti 
 ekamantaṃ paṭirūpe ṭhāne paññattassa kappiyamañcassa upari attharitvā  
                           Kathāvatthusuttadvayavaṇṇanā 
             Navame tiracchānakathanti aniyyānikattā saggamokkhamaggānaṃ tiracchāna 
 bhūtaṃ kathaṃ  Tattha rājānaṃ ārabbha mahāsammato mandhātā dhammāsoko evaṃmahānubhāvoti 
 ādinā nayena pavattakathā rājakathā  Esa nayo corakathādīsu  Tesu asuko rājā 
 abhirūpo dassanīyotiādinā nayena gehassitakathā tiracchānakathā hoti  sopi 
 nāma evaṃmahānubhāvo khayaṃ gatoti evaṃ pavattā pana kammaṭṭhānabhāve tiṭṭhati  
 Coresupi mūladevo evaṃmahānubhāvo  maghadevo evaṃmahānubhāvoti tesaṃ kammaṃ paṭicca 
 aho sūrāti gehassitakathāti tiracchānakathā  Yuddhesupi bhāratayuddhādīsu asukena 
  
  
 page     
 Asuko evaṃ mārito evaṃ viddhoti kammassādavaseneva kathā tiracchānakathā  tepi nāma 
 khayaṃ gatāti evaṃ pavattā pana sabbattha kammaṭṭhānameva hoti  Apica annādīsu 
 evaṃ vaṇṇasampannaṃ rasasampannaṃ   khādimhā bhuñjimhā pivimhā paribhuñjimhāti 
 kāmarasassādavasena kathetuṃ na vaṭṭati  sātthakaṃ pana katvā pubbe evaṃ 
 vaṇṇādisampannaṃ annaṃ pānaṃ vatthaṃ yānaṃ mālaṃ gandhaṃ sīlavantānaṃ adamhā  
 cetiyapūjaṃ akamhāti   kathetuṃ vaṭṭati  
      Ñātikathādīsupi amhākaṃ ñātakā sūrā samatthāti vā pubbe mayaṃ evaṃ 
 vicitrehi yānehi vicarimhāti vā assādavasena vattuṃ na vaṭṭati  sātthakaṃ pana 
 katvā tepi no ñātakā khayaṃ gatāti vā pubbe mayaṃ evarūpā upāhanā saṃghassa 
 adamhāti vā kathetabbaṃ  Gāmakathāpi   suniviṭṭhadunniviṭṭhasubhikkhadubbhikkhādi 
 vasena vā asukagāmavāsino sūrā samatthāti vā evaṃ assādavasena na vaṭṭati  
 sātthakaṃ pana katvā saddhā pasannāti vā khayavayaṃ gatāti vā vattuṃ vaṭṭati  
 Nigamanagarajanapadakathāsupī eseva nayo  
      Itthīkathāpi vaṇṇasaṇṭhānādīni paṭicca assādavasena na vaṭṭati  saddhā 
 pasannā khayaṃ gatāti evameva vaṭṭati  Sūrakathāpi nandamitto   nāma yodho sūro 
 ahosīti assādavaseneva na vaṭṭati  saddho ahosi khayaṃ gatoti evameva vaṭṭati  
 Surākathanti pāliyaṃ pana anekavidhaṃ majjakathaṃ assādavasena kathetuṃ na vaṭṭati  ādīnavavaseneva 
 vattuṃ vaṭṭati  Visikhākathāpi asukavisikhā suniviṭṭhā dunniviṭṭhāti   assāda 
 vaseneva na vaṭṭati  saddhā pasannā khayaṃ gatāti vaṭṭati  Kumbhaṭṭhānakathā nāma 
 kūṭaṭṭhānakathā udakatitthakathā vuccati  Kumbhadāsīkathā vā  Sāpi pāsādikā naccituṃ 
 gāyituṃ chekātiassādavaseneva na vaṭṭati  saddhā pasannātiādinā nayeneva 
 vaṭṭati  
  Footnote    cha Ma  vaṇṇavantaṃ rasavantaṃ phassasampannaṃ    cha Ma  cetiyaṃ pūjimhāti 
    Ma  gāmakathādīsu    cha Ma  nandimitto    cha Ma  dunniviṭṭhā sūrā samatthāti 
  
  
 page     
      Pubbapetakathā nāma atītañātikathā  Tattha vattamānañātikathāsadisova vinicchayo  
 Nānattakathā nāma purimapacchimakathāvimuttā avasesā nānāsabhāvā tiracchānakathā  
 Lokakkhāyikā nāma ayaṃ loko kena nimmito  asukena nāma nimmito  kāko seto aṭṭhīnaṃ 
 setattā  balākā rattā lohitassa rattattāti evamādikā lokāyatavitaṇḍasallāpakathā  
 Samuddakkhāyikā nāma kasmā samuddo sāgaroti  sāgaradevena khatattā sāgaro  khato meti 
 hatthamuddāya niveditattā samuddoti evamādikā niratthakā samuddakkhāyanakathā  Bhavoti 
 vuḍḍhi  abhavoti hāni  Iti bhavo iti abhavoti yaṃ vā taṃ vā niratthakakāraṇaṃ vatvā 
 pavattitā kathā itibhavābhavakathā nāma  
      Tejasā tejanti attano tejasā tesaṃ tejaṃ  Pariyādiyeyyāthāti khepetvā 
 tiṭṭheyyātha    Tatridaṃ vatthuṃ  eko piṇḍapātiko mahātheraṃ pucchi bhante tejasā 
 tejaṃ pariyādiyamānā bhikkhū kiṃ karontīti  Thero āha  āvuso kiñcideva 
 ātape ṭhapetvā yathā chāyā heṭṭhā na otarati  uddhaṃyeva gacchati tathā karontīti  
 Dasame pāsaṃsāni ṭhānānīti pasaṃsāvahāni kāraṇāni  Sesamettha   uttānatthamevāti  
                           Yamakavaggo dutiyo  
                            
  Footnote    cha Ma  khepetvā gahetvā abhibhaveyyātha    cha Ma  sesaṃ sabbattha 
  
  
 page     
                                Ākaṅkhavagga 
                            Ākaṅkhasuttavaṇṇanā 
           Tatiyassa paṭhame sampannasīlāti paripuṇṇasīlā  sīlasamaṅgino hutvāti attho  
 Tattha dvīhi kāraṇehi sampannasīlatā hoti sīlavipattiyā ca ādīnavadassanena  sīla 
 sampattiyā ca ānisaṃsadassanena  Tadubhayampi visuddhimagge   vitthāritaṃ  Tattha 
 sampannasīlāti ettāvatā kira bhagavā catupārisuddhisīlaṃ uddisitvā pātimokkha 
 saṃvarasaṃvutāti iminā tattha jeṭṭhakaṃ sīlaṃ vitthāretvā dassesīti dīpavihāravāsī 
 sumatthero āha  Antevāsiko panassa tepiṭakacūḷanāgatthero āha  ubhayatthāpi 
 pātimokkhasaṃvaro bhagavatā vutto  Pātimokkhasaṃvaroyeva hi sīlaṃ  itarāni pana tīṇi 
 sīlanti vuttaṭṭhānaṃ nāma atthīti ananujānanto vatvā āha  indriyasaṃvaro nāma 
 chadvārārakkhāmattakameva  ājīvapārisuddhi dhammena samena paccayuppattimattakaṃ  
 paccayasannissitaṃ paṭiladdhapaccaye idamatthanti paccavekkhitvā paribhuñjanamattakaṃ  
 Nippariyāyena pātimokkhasaṃvarova sīlaṃ  Yassa so bhinno  ayaṃ sīsacchinno viya puriso 
 hatthapāde sesāni rakkhissatīti na vattabbo  Yassa pana so arogo  ayaṃ acchinnasīso 
 viya puriso jīvitaṃ sesāni puna pākatikāni kātuṃ sakkoti  Tasmā sampannasīlāti 
 iminā pātimokkhasaṃvaraṃ uddisitvā  sampannapātimokkhāti tasseva vevacanaṃ vatvā 
 taṃ vitthāretvā dassento pātimokkhasaṃvarasaṃvutātiādimāha  Tattha pātimokkhasaṃvara 
 saṃvutātiādīni vuttatthāneva  Ākaṅkheyya ceti idaṃ kasmā āraddhanti  sīlānisaṃsa 
 dassanatthaṃ  Sace hi   acirapabbajitānaṃ vā duppaññānaṃ vā evamassa bhagavā 
 sīlaṃ pūretha sīlaṃ pūrethāti vadati  ko nu kho sīlapūraṇe ānisaṃso  ko viseso  
 kā vuḍḍhīti  tesaṃ dasa ānisaṃse dassetuṃ evamāha appeva nāma etaṃ 
 sabrahmacārīnaṃ piyamanāpatādiṃ āsavakkhayapariyosānaṃ ānisaṃsaṃ sutvāpi sīlaṃ 
 paripūreyyunti  
  Footnote    visuddhi         sīlaniddesa  sīlānisaṃsakathā  sīlasaṅkilesa  syā  
     cha Ma  sacepi 
  
  
 page     
      Tattha ākaṅkheyya ceti yadi iccheyya  Piyo cassanti piyacakkhūhi 
 sampassitabbo  sinehuppattiyā upaṭṭhānabhūto   bhaveyyaṃ  Manāpoti tesaṃ manavaḍḍhako  
   tesaṃ vā manena pattabbo  mettacittena pharitabboti attho  Garūti tesaṃ 
 garuṭṭhānīyo pāsāṇacchattasadiso  Bhāvanīyoti addhāyamāyasmā jānaṃ jānāti passaṃ 
 passatīti evaṃ sambhāvanīyo  Sīlesvevassa paripūrikārīti catupārisuddhisīlesuyeva 
 paripūrikārī assa  anūnena paripūrena   ākārena samannāgato bhaveyyāti vuttaṃ hoti  
 Ajjhattaṃ cetosamathamanuyuttoti attano cittasamathe yutto  Anirākatajjhānoti bahi 
 anīhaṭajjhāno  avināsitajjhāno vā  Vipassanāyāti sattavidhāya anupassanāya  Brūhetā 
 suññāgārānanti vaḍḍhetā suññāgārānaṃ  Ettha ca samathavipassanāvasena kammaṭṭhānaṃ 
 gahetvā rattindivaṃ suññāgāraṃ pavisitvā nisīdamāno bhikkhu brūhetā 
 suññāgārānanti veditabbo  Ayamettha saṅkhepo  vitthāro pana icchantena 
 majjhimanikāyaṭṭhakathāya   ākaṅkheyyasuttavaṇṇanāyaṃ oloketabbo  
      Lābhīti ettha na bhagavā lābhanimittaṃ sīlādīsu paripūraṇaṃ katheti   bhagavā 
 hi ghāsesanaṃ chinnakatho  na vācaṃ payutaṃ bhaṇeti   evaṃ sāvake ovadati  So kathaṃ 
 lābhanimittaṃ sīlādiparipūraṇaṃ kathessati    Puggalajjhāsayavasena panetaṃ vuttaṃ  Yesañhi 
 evaṃ ajjhāsayo bhaveyya sace mayaṃ catūhi paccayehi na kilameyyāma  sīlāni paripūretuṃ 
 sakkuṇeyyāmāti  tesaṃ ajjhāsayavasenevamāha  Apica sarasānisaṃso   esa sīlassa 
 yadidaṃ cattāro paccayā nāma  Tathā hi paṇḍitamanussā koṭṭhādīsu ṭhapitaṃ nīharitvā 
 attanāpi aparibhuñjitvā sīlavantānaṃ denti sīlassa sarasānisaṃsadassanatthametaṃ vuttaṃ  
      Tatiyavāre yesāhanti yesaṃ ahaṃ  Tesante kārāti tesaṃ devānaṃ vā manussānaṃ 
 vā te mayi katā paccayadānakāRā  Mahapphalā hontu mahānisaṃsāti lokiyasukhena 
  Footnote    cha Ma  padaṭṭhānabhūto    cha Ma  manavaḍḍhanako 
    cha Ma  ayaṃ pāṭho na dissati    pa sū        
    khu su           nālakasutta    cha Ma  katheyya    Sī  Ma  dasānisaṃso 
  
  
 page     
 Phalabhūtena mahapphalā  lokuttarena mahānisaṃsā  Ubhayaṃ vā etaṃ ekatthameva  Sīlādiguṇa 
 yuttassa hi kaṭacchubhikkhāpi pañcaratanamattāya bhūmiyā paṇṇasālāpi katvā dinnā 
 anekāni kappasahassāni duggativinipātato rakkhati  pariyosāne ca amatāya dhātuyā 
 nibbānassa paccayo hoti  khīrodanaṃ ahamadāsintiādīni   cettha vatthūni  Sakalameva 
 vā petavatthu vimānavatthu ca sādhakaṃ  
      Catutthavāre petāti maccubhavaṃ   gatā  Ñātīti sassusasurapakkhikā  Sālohitāti 
 ekalohitabaddhā pitāmahādayo     Kālakatāti matā  Tesantanti tesaṃ taṃ mayi pasanna 
 cittaṃ  taṃ vā pasannena cittena anussaraṇaṃ  Yassa hi bhikkhuno kālakato pitā 
 vā mātā vā amhākaṃ ñātakatthero sīlavā kalyāṇadhammoti pasannacitto 
 hutvā taṃ bhikkhuṃ anussarati  tassa so cittappasādopi taṃ anussaraṇamattaṃpi mahapphalaṃ 
 mahānisaṃsameva hoti  
      Aratiratisahoti nekkhammapaṭipattiyaṃ   aratiyā kāmaguṇesu ratiyā ca saho abhibhavitā 
 ajjhottharitā  Bhayabheravasahoti ettha bhayaṃ cittutrāsopi ārammaṇaṃpi  bheravaṃ 
 ārammaṇameva  
                             Kaṇṭakasuttavaṇṇanā 
           Dutiye abhiññātehi abhiññātehīti gaganamajjhe puṇṇacando viya 
 suriyo viya ñātehi pākaṭehi  Paramparāyāti paraṃ   vuccati pacchimabhāgo  purā   
 purimabhāgo  purato dhāvantena pacchato anubandhantena ca mahāparivārenāti attho  
 Kaṇṭakāti   vijjhanaṭṭhena kaṇṭakā   visūkadassananti visūkabhūtaṃ paṭilomadassanaṃ    
 Mātugāmūpacāroti   mātugāmassa samīpacāritā  
  Footnote    khu vimāna          khīrodanadāyikāvimāna    cha Ma  peccabhavaṃ 
    cha Ma  pitipitāmahādayo    Sī  abhinikkhamapaṭipattiyā  Ma  nikkhamapaṭipattiyā 
    Sī  carapurāticaraṃ    cha Ma  purāti 
    cha Ma  kaṇṭako    cha Ma  dassanaṃ    Sī  mātugāmūpavicāro 
  
  
 page     
                           Iṭṭhadhammasuttādivaṇṇanā 
             Tatiye vaṇṇoti sarīravaṇṇo  Dhammāti navalokuttaradhammā  Catutthe 
 ariyāyāti apothujjanikāya  sīlādīhi   missakattā etaṃ vuttaṃ  Sārādāyī ca hoti 
 varādāyīti sārassa ca varassa ca ādāyako hoti  Yo kāyassa sāro  yañcassa 
 varaṃ  taṃ gaṇhātīti attho  
                            Migasālāsuttavaṇṇanā 
           Pañcamassa ādimhi tāva yaṃ vattabbaṃ  taṃ chakkanipāte vuttameva  
 Dussīlo hotītiādīsu pana dussīloti nissīlo  Cetovimuttinti phalasamādhiṃ  
 Paññāvimuttinti phalañāṇaṃ  Nappajānātīti uggahaparipucchāvasena na jānāti  
 Dussīlyaṃ aparisesaṃ nirujjhatīti ettha pañca dussīlyāni tāva sotāpattimaggena 
 pahīyanti  dasa arahattamaggena  Phalakkhaṇe tāni pahīnāni nāma honti  Phalakkhaṇaṃ sandhāya 
 idha nirujjhatīti vuttaṃ  Puthujjanassa pana sīlaṃ pañcahi kāraṇehi bhijjati pārājikā 
 pajjanena sikkhāpaccakkhānena titthiyapakkamanena   arahattena maraṇenāti  Tattha purimā 
 tayo bhāvanāparihānāya saṃvattanti  catuttho vaḍḍhiyā  pañcamo neva hānāya 
 na vaḍḍhiyā  Kathaṃ panetaṃ arahattena sīlaṃ bhijjatīti  puthujjanassa hi sīlaṃ accanta 
 kusalameva hoti  arahattamaggo ca kusalākusalakammakkhayāya saṃvattatīti evaṃ tena taṃ 
 bhijjati  Savanenapi akataṃ hotīti sotabbayuttakaṃ assutaṃ hoti  Bāhusaccenapi 
 akataṃ hotīti ettha bāhusaccanti viriyaṃ  Viriyena kattabbayuttakaṃ akataṃ hoti  tassa 
 akatattā saggatopi maggatopi hāyati    Diṭṭhiyāpi appaṭividdhaṃ hotīti diṭṭhiyā 
 paṭivijjhitabbaṃ appaṭividdhaṃ hoti apaccakkhakataṃ  Sāmāyikampi vimuttiṃ na labhatīti 
 kālānukālaṃ dhammassavanaṃ pītipāmojjaṃ na labhati  Hānāya paretīti hānāya gacchati    
  Footnote    Sī  apothujjanikasīlādīhi    cha Ma  titthiyapakkhandanena 
    cha Ma  parihāyati    cha Ma  pavattati 
  
  
 page     
      Yathābhūtaṃ pajānātīti sotāpattiphalaṃ patvā pañcavidhaṃ dussīlyaṃ aparisesaṃ 
 nirujjhatīti uggahaparipucchāvasena jānāti  Tassa savanenapi kataṃ hotīti sotabbayuttakaṃ 
 sutaṃ hoti  Bāhusaccenapi kataṃ hotīti viriyena kattabbayuttakaṃ antamaso dubbala 
 vipassanāmattakaṃpi kataṃ hoti  Diṭṭhiyāpi suppaṭividdhaṃ hotīti antamaso lokiya 
 paññāyapi paccayapaṭivedho kato hoti  Imassa hi puggalassa paññā sīlaṃ paridhovati  so 
 paññāya paridhotena sīlena visesaṃ pāpuṇāti  
      Pamāṇikāti puggalesu pamāṇaggāhakā  Paminantīti pametuṃ tuletuṃ arahanti  
 Eko hīnoti eko guṇehi hīno  Paṇītoti eko guṇehi uttamo     Taṃ hīti 
 taṃ pamāṇakaraṇaṃ  Abhikkantataroti sundarataro  Paṇītataroti uttamataro  Dhammasoto 
 nibbahatīti sūraṃ hutvā pavattamānaṃ vipassanāñāṇaṃ nibbahati  ariyabhūmiṃ pāpeti  
 Tadanantaraṃ ko jāneyyāti taṃ etaṃ kāraṇaṃ ko jāneyya  Sīlavā hotīti lokiyasīlena 
 sīlavā hoti  Yatthassa taṃ sīlanti arahattavimuttiṃ patvā sīlaṃ aparisesaṃpi nirujjhati 
 nāma  tattha yutti vuttāyeva  Ito paresu dvīsu aṅgesu anāgāmiphalaṃ vimutti nāma  
 pañcame arahattameva  Sesamettha vuttanayānusāreneva veditabbaṃ  Chaṭṭhaṃ uttānatthameva  
                             Kākasuttavaṇṇanā 
           Sattame dhaṃsīti guṇadhaṃsanako  Kassaci guṇaṃ anādiyitvā hatthenāpi gahito 
 dhaṃseti sīsepi   vaccaṃ karoti  Pagabbhoti pāgabbhiyena samannāgato nillajjo    
 Tintiṇoti tintiṇaṃ   vuccati taṇhā  tāya samannāgato  āsaṅkabahulo vā  Luddoti 
 dāruṇo  Akāruṇikoti nikkāruṇo  Dubbaloti abalo appathāmo  Oravitāti 
 oravayutto oravanto carati  Necayikoti nicayakaro  
  Footnote    cha Ma  paṇīto uttamo           cha Ma  gahito tassa sīsepi 
    cha Ma  ayaṃ pāṭho na dissati            Ma  nillajjoti nillajjaṃ 
  
  
 page     
                           Āghātavatthusuttavaṇṇanā 
           Navame aṭṭhāneti akāraṇe  Sacittakappavattiyañhi anatthaṃ me acarīti 
 ādikāraṇaṃ bhaveyya  khāṇupāsāṇādīsu vā natthi  Tasmā tattha āghāto aṭṭhāne 
 āghāto nāma  Sesaṃ sabbattha uttānatthamevāti  
                          Ākaṅkhavaggo tatiyo  
                           
                                 Theravagga 
                            Vāhanasuttādivaṇṇanā 
             Catutthassa paṭhame vimariyādikatenāti kilesamariyādaṃ bhinditvā 
 vimariyādaṃ katena  Dutiyaṃ uttānatthameva   tatiye no ca payirupāsitāti na upaṭṭhāti  
                            Byākaraṇasuttavaṇṇanā 
           Catutthe jhāyī samāpattikusaloti jhānehi ca sampanno samāpattiyañca cheko  
 Iriṇanti tucchabhāvaṃ  Vicinanti guṇavicinataṃ   nigguṇabhāvaṃ  Athavā iriṇasaṅkhātaṃ 
 mahāaraññaṃ vicinasaṅkhātaṃ   mahāgahanañca āpanno viya hoti  Anayanti avaḍḍhiṃ  
 Byasananti vināsaṃ  Anayabyasananti  avaḍḍhivināsaṃ  Kiṃ nu khoti kena kāraṇena  
                            Katthīsuttādivaṇṇanā 
             Pañcame katthī hoti vikatthīti katthanasīlo hoti vikatthanasīlo  
 vivaṭaṃ katvā katheti    Na santatakārīti na satatakārī  Chaṭṭhe adhimānikoti anadhigate 
 adhigatamānena samannāgato  Adhimānasaccoti adhigatamānameva saccato vadati  
  Footnote    Sī  pivinanti guṇavivittakaṃ    Sī  vipinasaṅkhātaṃ    Sī  kathanasīlo vivaṭaṃ katheti  
  Ma  kathanasīlo vivaṭaṃ katvā katheti 
  
  
 page     
                             Nappiyasuttavaṇṇanā 
           Sattame adhikaraṇiko hotīti adhikaraṇakārako hoti  Na piyatāyāti na 
 piyabhāvāya  Na garutāyāti na garubhāvāya  Na sāmaññāyāti na samaṇadhammabhāvāya  
 Na ekībhāvāyāti na  nirantarabhāvāya  Dhammānaṃ  na nisāmakajātiyoti   navannaṃ 
 lokuttaradhammānaṃ na nisāmanasabhāvo na upadhāraṇasabhāvo  Na paṭisallānoti na 
 paṭisallīno  Sāṭheyyānīti saṭhabhāvā  Kūṭeyyānīti kuṭabhāvā  Jimheyyānīti na 
 ujukabhāvā  Vaṅkeyyānīti vaṅkabhāvā  
                            Akkosakasuttavaṇṇanā 
           Aṭṭhame akkosakaparibhāsako ariyupavādī sabrahmacārīnanti ettha 
 sabrahmacāripadaṃ akkosakaparibhāsakapadehi yojetabbaṃ akkosako sabrahmacārīnaṃ  
 paribhāsako sabrahmacārīnanti  Ariyānaṃ pana guṇe chindissāmīti antimavatthunā 
 upavadanto ariyupavādī nāma hoti  Saddhammassa na vodāyantīti sikkhāttayasaṅkhātā 
 sāsanasaddhammā assa vodānaṃ na gacchanti  Rogātaṅkanti ettha rogova kicchājīvitabhāva 
 karaṇena ātaṅkoti veditabbo  
                            Kokālikasuttavaṇṇanā 
           Navame kokāliko bhikkhu yena bhagavā tenupasaṅkamīti ko ayaṃ kokāliko  
 kasmā ca upasaṅkami  ayaṃ kira kokālikaraṭṭhe kokālikanagare kokālikaseṭṭhissa 
 putto pabbajitvā pitarā kārite vihāre paṭivasati    Cūḷakokālikoti nāmena  na 
 pana devadattassa sisso  So hi brāhmaṇaputto mahākokāliko nāma  Bhagavati 
 pana sāvatthiyaṃ viharante dve aggasāvakā pañcamattehi bhikkhusatehi saddhiṃ pajapadacārikaṃ 
 caramānā upakaṭṭhāya vassūpanāyikāya vivekāvāsaṃ vasitukāmā te bhikkhū 
  Footnote    cha Ma      jātikoti    cha Ma  vasati 
  
  
 page     
 Uyyojetvā attano pattacīvaramādāya tasmiṃ janapade taṃ nagaraṃ patvā vihāraṃ 
 agamaṃsu  Tattha nesaṃ kokāliko vattaṃ dassesi    Tepi tena saddhiṃ sammoditvā 
 āvuso mayaṃ idha temāsaṃ vasissāma  mā no kassaci ārocesīti paṭiññaṃ 
 gahetvā vasiṃsu  Vasitvā pavāraṇādivase pavāretvā gacchāma mayaṃ āvusoti 
 kokālikaṃ āpucchiṃsu  Kokāliko ajjāvuso ekadivasaṃ vasitvā sve gamissathāti 
 vatvā dutiyadivase nagaraṃ pavisitvā manusse āmantesi āvuso tumhe dve agga 
 sāvake idhevāgantvā vasamānepi na jānātha  na te koci paccayenapi nimantetīti  
 Nagaravāsino kahaṃ bhante therā  kasmā no nārocayitthāti  Kiṃ āvuso ārocitena  
 kiṃ na passatha dve bhikkhū therāsane nisīdante  ete aggasāvakāti  Te khippaṃ 
 sannipatitvā sappiphāṇitādīni ceva cīvaradussāni ca saṃhariṃsu  
      Kokāliko cintesi paramappicchā aggasāvakā payuttavācāya uppannaṃ lābhaṃ na 
 sādiyissanti  asādiyantā āvāsikassa dethāti vakkhantīti taṃ lābhaṃ   gāhāpet 
 vā therānaṃ santikaṃ agamāsi  Therā disvāva ime paccayā nevamhākaṃ  na kokālikassa 
 kappantīti paṭikkhipitvā pakkamiṃsu  Kokāliko kathaṃ hi nāma attanā   aggaṇhantā 
 mayhampi adāpetvā pakkamissantīti āghātaṃ uppādesi  Tepi bhagavato santikaṃ 
 gantvā bhagavantaṃ vanditvā puna attano parisaṃ ādāya pajapadacārikaṃ carantā 
 anupubbena tasmiṃ raṭṭhe tadeva nagaraṃ paccāgamiṃsu  Nāgarā there sañjānitvā 
 saha parikkhārehi dānaṃ sajjetvā nagaramajjhe maṇḍapaṃ katvā dānaṃ adaṃsu  Therānañca 
 parikkhāre upanāmesuṃ  Therā bhikkhusaṃghassa niyyādayiṃsu  Taṃ disvā kokāliko 
 cintesi ime pubbe appicchā ahesuṃ  idāni pāpicchā jātā  pubbepi 
 appicchasantuṭṭhapavivittasadisāva maññeti there upasaṅkamitvā āvuso tumhe 
 pubbe appicchā viya  idāni pana pāpabhikkhū jātatthāti vatvā mūlaṭṭhāneyeva 
 nesaṃ patiṭṭhaṃ 
  Footnote    cha Ma  akāsi    Ma  taṃ bhaṇḍaṃ    cha Ma  sayaṃ 
  
  
 page     
 Bhindissāmīti taramānarūpo nikkhamitvā yena bhagavā tenupasaṅkami  Ayamesa kokāliko  
 iminā ca kāraṇena upasaṅkamīti veditabbo  
      Bhagavā taṃ turitaṃ turitaṃ āgacchantaṃ disvāva āvajjento aññāsi ayaṃ 
 aggasāvake akkositukāmo āgato  sakkā nu kho paṭisedhetunti  Tato na sakkā 
 paṭisedhetuṃ  theresu aparajjhitvā āgato  ekaṃsena pana padumaniraye nibbattissatīti 
 disvā sāriputtamoggallānepi nāma garahantaṃ sutvā na nisedhetīti vādamocanatthaṃ 
 ariyupavādassa ca mahāsāvajjabhāvadassanatthaṃ māhevanti tikkhattuṃ paṭisedhesi  Tattha 
 māhevanti mā evaṃ abhaṇi  Saddhāyikoti saddhāya ākaro   pasādāvaho  
 saddhātabbavacano vā  Paccayikoti paṭiyāyitabbavacano    
      Pakkāmīti kammānubhāvena codiyamāno pakkāmi  Okāsakatañhi kammaṃ na sakkā 
 paṭibāhituṃ  Acirapakkantassāti pakkantassa sato na cireneva  Sabbo kāyo phuṭṭho 
 ahosīti kesaggamattampi okāsaṃ avajjetvā sakalasarīraṃ aṭṭhīni bhinditvā uggatāhi 
 pīḷakāhi ajjhotthaṭaṃ ahosi  Yasmā pana buddhānubhāvena tathārūpaṃ kammaṃ buddhānaṃ 
 sammukhībhāve vipākaṃ detuṃ na sakkoti  garudassanūpacāre   vijahitamatte deti  tasmā 
 tassa acirapakkantassa pīḷakā uṭṭhahiṃsu  Kaḷāyakamattiyoti   caṇakamattiyo  
 Beluvasalāṭukamattiyoti taruṇabeluvamattiyo  Pabhijjiṃsūti bhijjiṃsu    Tāsu bhinnāsu 
 sakalasarīraṃ panasapakkaṃ viya ahosi  So pakkena gattena jetavanadvārakoṭṭhake visagilito 
 maccho viya kadalipattesu nipajji  Atha dhammassavanatthaṃ āgatā   manussā dhi kokālika  
 dhi kokālika  ayuttamakāsi  attanoyeva mukhaṃ nissāya anayabyasanaṃ pattosīti āhaṃsu  
 Tesaṃ saddhaṃ sutvā ārakkhadevatā dhikkāraṃ akaṃsu  ārakkhadevatānaṃ ākāsadevatāti   
 iminā upāyena yāva akaniṭṭhabhavanā ekadhikkāro udapādi  
  Footnote    ka  saddhāya āgamakaro  sā pa          kokāsikasuttavaṇṇanā 
    cha Ma  pattiyāyitabbavacano    cha Ma  dassanūpacāre    cha Ma  kalāyamattiyoti 
    Sī  Ma  bhindiṃsu    cha Ma  āgatāgatā    Sī  uparidevatāti  Ma  bhūmaṭṭhadevatāti 
  
  
 page     
      Tudīti   kokālikassa upajjhāyo tuditthero   nāma anāgāmiphalaṃ patvā brahma 
 loke nibbatto  So bhummaṭṭhā devatā ādiṃ katvā ayuttaṃ kokālikena kataṃ aggasāvake 
 antimavatthunā abbhācikkhantenāti paramparāya brahmalokaṃ sampattaṃ saddaṃ sutvā 
 mā mayhaṃ passantasseva varāko nassi  ovadissāmi naṃ theresu cittappasādat 
 thāyāti āgantvā tassa purato aṭṭhāsi  Taṃ sandhāyetaṃ vuttaṃ tudipacceka 
 brahmāti    Pesalāti piyasīlā  Kosi tvaṃ āvusoti nipannakova kabarakkhīni 
 ummiletvā evamāha  Passa yāvañca teti passa   yattakaṃ tayā aparaddhaṃ  attano 
 nalāte mahāgaṇḍaṃ apassanto sāsapamattāya pīḷakāya maṃ coditabbaṃ maññasīti āha  
      Atha naṃ aniṭṭhappatto   ayaṃ kokāliko  gilitaviso viya na kassaci vacanaṃ 
 karissatīti ñatvā purisassa hītiādimāha  Tattha kuṭhārīti kuṭhārīsadisā pharusavācā  
 Chindatīti kusalamūlasaṅkhāte mūleyeva nikantati  Nindiyanti ninditabbaṃ dussīla 
 puggalaṃ  Pasaṃsatīti uttamatthe sambhāvetvā khīṇāsavoti vadati  Taṃ vā nindati yo 
 pasaṃsiyoti yo vā passitabbo khīṇāsavo  taṃ antimavatthunā codento dussīlo 
 ayanti vadati  Vicināti mukhena so kalinti so naṃ aparādhaṃ mukhena vicināti nāma  Kalinā 
 tenāti tena aparādhena sukhaṃ na vindati  Nindiyapasaṃsāya hi pasaṃsiyanindāya ca 
 samakova vipāko  
      Sabbassāpi sahāpi attanāti sabbena sakena dhanenapi attanāpi saddhiṃ yo akkhesu 
 dhanaparājayo nāma  ayaṃ appamattako aparādho  Yo sugatesūti yo pana sammaggatesu 
 puggalesu cittaṃ padūseyya    ayaṃ cittappasādova tato kalito mahantataro kali  
      Idāni tassa mahantatarabhāvaṃ dassento sataṃ sahassānantiādimāha  Tattha 
 sataṃ sahassānanti nirabbudagaṇanāya satasahassaṃ  Chattiṃsatīti aparāni chattiṃsati 
  Footnote    Sī  tudūti  cha Ma  turūti    cha Ma  turutthero 
    cha Ma  turū paccekabrahmāti    cha Ma  ayaṃ pāṭho na dissati 
    Ma  niṭṭhippatto  cha  adiṭṭhippatto    cha Ma  dūseyya 
  
  
 page     
 Nirabbudāni  Pañca cāti abbudagaṇanāya pañca abbudāni  Yamariyagarahīti yaṃ ariye 
 garahanto nirayaṃ upapajjati  tattha ettakaṃ āyuppamāṇanti attho  
      Kālamakāsīti upajjhāye pakkante kālaṃ akāsi  Padumanirayanti pāṭiyekko 
 padumanirayo nāma natthi  Avīcimahānirayamhiyeva pana padumagaṇanāya pacitabbe ekasmiṃ 
 ṭhāne nibbatti  
      Vīsatikhārikoti māgadhakena patthena cattāro patthā kosalaraṭṭhe eko pattho 
 hoti  tena patthena cattāro patthā āḷhakaṃ  cattāri āḷhakāni doṇaṃ  catudoṇā 
 mānikā  catumānikā khārī  tāya khāriyā vīsatikhāriko  Tilavāhoti māgadhakānaṃ sukhumatilānaṃ 
 tilasakaṭaṃ  Abbudo nirayoti abbudo nāma pāṭiyekko nirayo natthi  Avīcimhiyeva pana 
 abbudagaṇanāya pacitabbaṭṭhānassetaṃ nāmaṃ  Nirabbudādīsupi eseva nayo  
      Vassagaṇanāpi panettha evaṃ veditabbā  yatheva hi sataṃ satasahassāni koṭi 
 hoti  evaṃ sataṃ satasahassakoṭiyo pakoṭi nāma hoti  sataṃ satasahassappaṭikoṭiyo 
 koṭippakoṭi nāma  sataṃ satasahassakoṭippakoṭiyo nahutaṃ  sataṃ satasahassanahutāni 
 ninnahutaṃ  sataṃ satasahassaninnahutāni ekaṃ abbudaṃ  tato vīsatiguṇaṃ nirabbudaṃ  esa 
 nayo sabbatthāti  Dasamaṃ heṭṭhā vuttanayeneva veditabbaṃ  Sesaṃ sabbattha 
 uttānamevāti    
                          Theravaggo catuttho  
                            
  Footnote    cha Ma  uttānatthamevāti 
  
  
 page     
                                 Upālivagga 
                           Kāmabhogīsuttādivaṇṇanā 
             Pañcamassa paṭhame sāhasenāti sāhasiyakammena  Dutiye bhayānīti 
 cittutrāsabhayāni  Verānīti akusalaverapuggalaverāni  Ariyo cassa ñāyoti saha 
 vipassanāya maggo  Iti imasmiṃ sati idaṃ hotīti evaṃ imasmiṃ avijjādike kāraṇe 
 sati idaṃ saṅkhārādikaṃ phalaṃ hoti  Imassuppādā idaṃ uppajjatīti yo yassa 
 sahajātapaccayo hoti  tassa uppādā itaraṃ uppajjati nāma  Imasmiṃ asatīti 
 avijjādike kāraṇe asati saṅkhārādikaṃ phalaṃ na hoti  Imassa nirodhāti kāraṇassa 
 appavattiyā phalassa appavatti hoti  
                             Kiṃdiṭṭhikasuttavaṇṇanā 
           Tatiye saṇṭhapesunti iriyāpathampi vacanapathampi saṇṭhapesuṃ  
 Appasaddavinītāti appasaddena mattabhāṇinā satthārā vinītā  Paraghosapaccayā vāti   
 parassa vā vacanakāraṇā  Cetayitāti pakappitā  Maṅkubhūtāti domanassappattā nittejā  
 Pattakkhandhāti patitakkhandhā  Sahadhammenāti sahetukena sakāraṇena vacanena  
                           Vajjiyamāhitasuttavaṇṇanā 
           Catutthe vajjiyamāhitoti evaṃnāmako  Sabbaṃ tapanti sabbameva dukkarakārikā 
 tapaṃ    Sabbaṃ tapassinti sabbaṃ tapanissitakaṃ  Lūkhājīvinti dukkarakārikājīvikānu 
 yogaṃ anuyuttaṃ  Gārayhanti garahitabbayuttakaṃ  Pasaṃsiyanti pasaṃsitabbayuttakaṃ  
 Venayikoti sayaṃ avinīto aññehi vinetabbo  Appaññattikoti   na kiñci paññāpetuṃ 
 sakkoti  Athavā venayikoti sattavināsako  Appaññattikoti apaccakkhaṃ nibbānaṃ 
 paññāpeti  
  Footnote    cha Ma  paratoghosapaccayā vāti    cha Ma  dukkarakārikaṃ 
    cha Ma  apaññattikoti  evamuparipi 
  
  
 page     
 Sassatādīsu   kiñcipaññāpetuṃ na sakkoti  Na so bhagavā venayikoti so bhagavā 
 evaṃ yāthāvato ñatvā kusalākusalaṃ paññāpento na aññena vinetabbo na 
 aññasikkhito    Ye ca dhamme upādāya sato paññāpiyati  tesaṃ paññāpanato na 
 sattavināsako  suvinīto susikkhito sattavināyakoti attho  Tassa ca paññattiyo 
 sappaññattiyoyevāti   dasseti  Vimuttiṃ vimuccato akusalā dhammāti 
 micchādiṭṭhisaṅkhātaṃ cittassa adhimuttiṃ adhimuccato akusalā dhammā vaḍḍhanti nāma  
 Taṃ sandhāyetaṃ vuttaṃ  Sāsane pana cittassa vimutti vimuttisaṅkhāto vimutti 
 kusalānaṃyeva paccayo hoti  
                             Uttiyasuttavaṇṇanā 
           Pañcame tuṇhī ahosīti sattūpaladdhiyaṃ ṭhatvā apucchaṃ pucchatīti tuṇhī 
 ahosi  sabbaṃ sāmukkaṃsikaṃ vata meti mayā sabbapucchānaṃ uttamapucchaṃ pucchito samaṇo 
 gotamo saṃsādeti no vissajjeti  nūna na visahati na sakkoti vissajjetunti evaṃ 
 pāpikaṃ diṭṭhiṃ mā paṭilabhatīti  Tadassāti taṃ evaṃ uppannaṃ diṭṭhigataṃ bhaveyya  
 Paccantimanti yasmā majjhimadese nagarassa uddālapākārādīni thirāni vā honti   
 dubbalāni vā  sabbaso vā pana mā hontu  corāsaṅkā na hoti  Tasmā taṃ 
 aggahetvā paccantimaṃ nagaranti āha  Daḷhaddālanti thirapākāraṃ    Daḷhapākāra 
 toraṇanti thirapākārañceva thirapiṭṭhisaṅghāṭañca  Ekadvāranti kasmā āha  
 bahudvārasmiṃ hi nagare bahūhi paṇḍitadovārikehi bhavitabbaṃ  ekadvāre ekova 
 vaṭṭati  Tathāgatassa ca paññāya añño sadiso natthi  Tasmā satthu   paṇḍitabhāvassa 
 opammatthaṃ ekaṃyeva dovārikaṃ dassetuṃ ekadvāranti āha  Paṇḍitoti paṇḍiccena 
 samannāgato  Byattoti veyyattiyena samannāgato  Medhāvīti 
  Footnote    cha Ma  sayaṃkatādīsu    Ma  abbhācikkhato 
    Ma  satthā ca paññattiyā bhagavā sapaññattikoyevāti    cha Ma  uddhāpādīni thirāni vā 
  hontu    daḷhuddhāpanti thirapākārapādaṃ    Sī  Ma  suṭṭhu 
  
  
 page     
 Ṭhānuppattipaññāsaṅkhātāya medhāya samannāgato  Anupariyāyapathanti anupariyāyanāmakaṃ 
 pākāramaggaṃ    Pākārasandhinti dvinnaṃ iṭṭhakānaṃ apagataṭṭhānaṃ  Pākāravivaranti 
 pākārassa chinnaṭṭhānaṃ  Tadevetaṃ pañhanti taṃyeva sassato lokotiādinā nayena puṭṭhaṃ 
 ṭhapanīyaṃ pañhaṃ punapi pucchi  Sabbo ca tena lokoti sattūpaladdhiyaṃyeva ṭhatvā 
 aññenākārena pucchatīti dasseti  
                            Kokanudasuttavaṇṇanā 
           Chaṭṭhe pubbāpayamānoti pubbasadisāni nirudakāni kurumāno  Kvettha 
 āvusoti ko ettha āvuso  Yāvatā āvuso diṭṭhīti yattikā dvāsaṭṭhividhāpi 
 diṭṭhi nāma atthi  Yāvatā diṭṭhiṭṭhānanti khandhāpi diṭṭhiṭṭhānaṃ  avijjāpi  
 phassopi  saññāpi  vitakkopi  ayonisomanasikāropi  pāpamittopi  paratoghosopi 
 diṭṭhiṭṭhānanti   evaṃ yattakaṃ aṭṭhavidhaṃ diṭṭhiṭṭhānaṃ diṭṭhikāraṇaṃ nāma atthi  
 Adhiṭṭhānanti diṭṭhādhiṭṭhānaṃ    adhiṭhatvā   adhibhavitvā pavattāya diṭṭhiyā etaṃ 
 nāmaṃ  Diṭṭhipariyuṭṭhānanti katamāni aṭṭhārasa diṭṭhipariyuṭṭhānāni  Yā diṭṭhi 
 diṭṭhigataṃ diṭṭhiggahanaṃ diṭṭhikantāraṃ diṭṭhivisūkaṃ diṭṭhivipphanditaṃ 
 diṭṭhisaṃyojanaṃ diṭṭhisallaṃ diṭṭhisambādho diṭṭhipalibodho diṭṭhibandhanaṃ diṭṭhipapāto 
 diṭṭhānusayo diṭṭhisantāpo diṭṭhipariḷāho diṭṭhigantho diṭṭhupādānaṃ 
 diṭṭhābhiniveso diṭṭhiparāmāso  Imāni aṭṭhārasa diṭṭhipariyuṭṭhānānīti   evaṃ 
 vuttadiṭṭhipariyuṭṭhānaṃ  Samuṭṭhānanti diṭṭhiṭṭhānasseva vevacanaṃ  Vuttañhetaṃ 
 khandhā paccayo diṭṭhīnaṃ upādāya samuṭṭhānaṭṭhenāti   sabbaṃ vitthāretabbaṃ  
 Sotāpattimaggo pana diṭṭhisamugghāto nāma sabbadiṭṭhīnaṃ samugghātakattā  Tamahanti taṃ 
 sabbaṃ ahaṃ jānāmi  Kyāhaṃ vakkhāmīti kiṃkāraṇā ahaṃ vakkhāmi  
  Footnote    cha Ma  maggaṃ    khu paṭi           diṭṭhikathā  syā  
    cha Ma  diṭṭhādhiṭṭhānanti diṭṭhīnaṃ adhiṭṭhānaṃ    Ma  adhitiṭṭhitvā 
    khu  paṭi           diṭṭhikathā  syā     khu paṭi           diṭṭhikathā  syā  
  
  
 page     
                          Āhuneyyasuttādivaṇṇanā 
             Sattame sammādiṭṭhikoti yāthāvadiṭṭhiko  Aṭṭhame adhikaraṇasamuppāda 
 vūpasamakusaloti catunnaṃ adhikaraṇānaṃ mūlaṃ   gahetvā vūpasamena samuppādavūpasamakusalo 
 hoti  
                             Upālisuttavaṇṇanā 
           Navame durabhisambhavāni hīti sambhavituṃ dukkhāni dussahāni  na sakkā 
 appesakkhehi  ajjhogāhitunti vuttaṃ hoti  Araññavanapatthānīti araññāni ca 
 vanapatthāni ca  Āraññakaṅganipphādanena araññāni  gāmantaṃ atikkamitvā manussānaṃ 
 anupacāraṭṭhānabhāvena vanapatthāni  Pantānīti pariyantāni atidūrāni  Dukkaraṃ pavivekanta 
 kāyavivekaṃ dukkaraṃ    Durabhiramanti abhiramituṃ na sukaraṃ  Ekatteti ekībhāve  Kiṃ 
 dasseti  kāyaviveke katepi tattha cittaṃ abhiramāpetuṃ dukkaraṃ  Dvayadvayārāmo hi ayaṃ 
 lokoti  Haranti maññeti haranti viya ghaṃsanti   viya  Manoti cittaṃ  Samādhiṃ 
 alabhamānassāti upacārasamādhiṃ vā appanāsamādhiṃ vā alabhantassa  Kiṃ dasseti  īdisassa 
 bhikkhuno tiṇapaṇṇamigādisaddehi vividhehi ca bhiṃsanakehi vanāni cittaṃ vikkhipanti 
 maññeti  Saṃsīdissatīti kāmavitakkena saṃsīdissati  Uppilavissatīti   
 byāpādavihiṃsāvitakkehi uddhaṃ pilavissati    
      Kaṇṇasandhovikanti kaṇṇaṃ dhovantena   kīḷitabbaṃ  Piṭṭhisandhovikanti piṭṭhiṃ 
 dhovantena kīḷitabbaṃ  Tattha udakaṃ soṇḍāya gahetvā dvīsu kaṇṇesu āsiñcanaṃ 
 kaṇṇasandhovikaṃ   nāma  piṭṭhiyaṃ āsiñcanaṃ piṭṭhisandhovikaṃ nāma  Gādhaṃ vindatīti 
 patiṭṭhaṃ labhati  Ko cāhaṃ ko ca hatthināgoti ahaṃ ko  hatthināgo ko  ahaṃpi 
 tiracchānagato  ayampi  mayhaṃpi cattāro pādā  imissāpi  nanu ubhopi mayaṃ samasamāti  
  Footnote    Sī  Ma  mūlāmūlaṃ    cha Ma  kāyaviveko dukkaro 
    cha Ma  ghasanti    cha Ma  uplavissatīti    cha Ma  uddhaṃ plavissati 
    Sī  kaṇṇadhovanena  cha Ma  kaṇṇe dhovantena    cha Ma  kaṇṇasandhovikā 
  
  
 page     
      Vaṅkakanti kumārakānaṃ kīḷanakaṃ khuddakanaṅgalaṃ  ghaṭikanti dīghadaṇḍakena 
 rassadaṇḍāya   paharaṇakīḷaṃ  Mokkhacikanti samparivattakakīḷaṃ  ākāse daṇḍakaṃ gahetvā 
 bhūmiyaṃ vā sīsaṃ ṭhapetvā heṭṭhupariyabhāvena parivattanakīḷanti vuttaṃ hoti  
 Ciṅgulikanti   tālapaṇṇādīhi kataṃ vātappahārena paribbhamanacakkaṃ  Pattāḷhakaṃ 
 vuccati paṇṇanāḷi  tāya vālukādīni minantā kīḷanti  Rathakanti khuddakarathaṃ  Dhanukanti 
 khuddakadhanumeva  
      Idha kho pana voti ettha voti nipātamattaṃ  idha kho panāti attho  
 Iṅgha tvaṃ upāli saṃghe viharāhīti ettha iṅghāti codanatthe nipāto  Tena theraṃ 
 saṃghamajjhe vihāratthāya codeti  nāssa araññavāsaṃ anujānāti  Kasmā  arañña 
 senāsane vasato kirassa vāsadhurameva pūrissati  na ganthadhuraṃ  Saṃghamajjhe vasanto 
 pana dvepi dhurāni pūretvā arahattaṃ pāpuṇissati  vinayapiṭake ca pāmokkho bhavissati  
 Athassāhaṃ parisamajjhe pubbapatthanaṃ pubbābhinīhāraṃ kathetvā imaṃ bhikkhuṃ vinayadharānaṃ 
 aggaṭṭhāne ṭhapessāmīti imamatthaṃ passamāno satthā therassa araññavāsaṃ nānujānīti  
 Dasamaṃ uttānatthamevāti  
                          Upālivaggo pañcamo  
                         Dutiyapaṇṇāsako niṭṭhito  
                           
  Footnote    cha Ma  rassadaṇḍakaṃ    cha Ma  ciṅgulakanti 
  
  
 page     
                              Tatiyapaṇṇāsaka 
                                Samaṇasaññāvagga 
                           Samaṇasaññāsuttavaṇṇanā 
            Tatiyassa paṭhame samaṇasaññāti samaṇānaṃ uppajjanakasaññā  Satatakārīti   
 nirantarakārī  Abyāpajjhoti niddukkho  Iccatthantissa   hotīti idamatthaṃ ime 
 paccayāti evamassa jīvitaparikkhāresu hoti  paccavekkhitaparibhogaṃ paribhuñjatīti 
 attho  Dutiyaṃ uttānatthameva  
                            Micchattasuttavaṇṇanā 
            Tatiye virādhanā hotīti saggato ca maggato ca virajjhanaṃ   hoti  No 
 ārādhanāti na sampādanā na paripūrakāritā hoti  Pahotīti pavattati  
                             Bījasuttādivaṇṇanā 
               Catutthe yathādiṭṭhisamattaṃ samādinnanti diṭṭhānurūpena paripuṇṇaṃ 
 samādinnaṃ sakalaṃ gahitaṃ  Cetanāti tīsu dvāresu nibbattitacetanāva gahitā  Patthanāti 
 evarūpo siyanti evaṃ patthanā  Paṇidhīti devo vā bhavissāmi devaññataro vāti 
 cittaṭṭhapanā  Saṅkhārāti sampayuttasaṅkhāRā  Pañcame purecārikaṭṭhena pubbaṅgamā  
 Anvadevāti taṃ anubandhamānameva  
                             Nijjarasuttavaṇṇanā 
            Chaṭṭhe nijjaravatthūnīti nijjarakāraṇāni  Micchādiṭṭhi nijjiṇṇā hotīti 
 ayaṃ heṭṭhā vipassanāyapi nijjiṇṇā evaṃ pahīnā  kasmā puna gahitāti  
 asamucchinnattā  
  Footnote    cha Ma  santatakārīti 
    cha Ma  idamatthantissa    Ma  idha virujjhanaṃ 
  
  
 page     
 Vipassanāya hi kiñcāpi nijjiṇṇā  na pana samucchinnā  Maggo pana uppajjitvā 
 taṃ samucchindati  na puna vuṭṭhātuṃ deti  Tasmā puna gahitā  Evaṃ sabbapadesu nayo 
 veditabbo    Ettha ca sammāvimuttipaccayā catusaṭṭhi dhammā bhāvanāpāripūriṃ 
 gacchanti  Katame catusaṭṭhi  sotāpattimaggakkhaṇe adhimokkhaṭṭhena saddhindriyaṃ 
 paripūrati  paggahaṭṭhena viriyindriyaṃ  upaṭṭhānaṭṭhena satindriyaṃ  avikkhepaṭṭhena 
 samādhindriyaṃ  dassanaṭaṭhena paññindriyaṃ paripūrati  vijānanaṭṭhena manindriyaṃ  
 abhinandanaṭṭhena somanassindriyaṃ  pavattasantatiadhipatyaṭṭhena jīvitindriyaṃ 
 paripūrati  pe  Arahattaphalakkhaṇe adhimokkhaṭṭhena saddhindriyaṃ paripūrati  pe  
 Pavattasantatiadhipatyaṭṭhena jīvitindriyaṃ paripūratīti evaṃ catūsu maggesu catūsu ca 
 phalesu aṭṭhaṭṭha  hutvā catusaṭṭhi dhammā pāripūriṃ gacchanti  
                            Dhovanāsuttavaṇṇanā 
            Sattame dhovananti aṭṭhidhovanaṃ  Tasmiṃ hi janapade manussā ñātake 
 mate na jhāpenti  āvāṭaṃ pana khaṇitvā bhūmiyaṃ nidahanti  Atha nesaṃ pūtibhūtānaṃ aṭṭhīni 
 nīharitvā dhovitvā paṭipāṭiyā ussāpetvā gandhamālādīhi pūjetvā ṭhapenti  
 Nakkhatte patte tāni aṭṭhīni gahetvā rodanti paridevanti  tato nakkhattaṃ kīḷanti  
                            Tikicchakasuttādivaṇṇanā 
               Aṭṭhame virecananti dosanīharaṇabhesajjaṃ  Viritā   hotīti nīhaṭā 
 hoti panuditā  Navame vamananti vamanabhesajjaṃ    Dasame niddhamaniyāti niddhamitabbā  
 Niddhantāti niddhamitā  
                            Paṭhamaasekhasuttavaṇṇanā 
            Ekādasame aṅgaparipūraṇatthaṃ sammādiṭṭhiyeva sammāñāṇanti vuttā  
 Evamete sabbepi arahattaphaladhammā honti    asekhassa pavattattā paccavekkhaṇañāṇampi 
 asekhanti vuttaṃ  
  Footnote    cha Ma  yojetabbo    cha Ma  virittā    cha Ma  vamanakaraṇabhesajjaṃ    cha Ma arahattaphaladhammā 
  asekhā 
  
  
 page     
                            Dutiyaasekhasuttavaṇṇanā 
            Dvādasame asekhiyāti asekhāyeva  asekhasantakā vā  Iminā suttena 
 khīṇāsavova kathitoti  
                         Samaṇasaññāvaggo paṭhamo  
                             
                                Paccorohaṇivagga 
                           Adhammasuttadvayavaṇṇanā 
               Dutiyassa paṭhame pāṭiyekkaṃ pucchā ca vissajjanañca kataṃ    Dutiye 
 ekatova  
                           Tatiyaadhammasuttavaṇṇanā 
            Tatiye uddesaṃ uddisitvāti mātikaṃ nikkhipitvā  Satthu ceva 
 saṃvaṇṇitoti pañcasu ṭhānesu etadagge ṭhapentena satthārā saṃvaṇṇito  Sambhāvitoti 
 guṇasambhāvanāya sambhāvito  Pahotīti sakkoti  
      Atisitvāti atikkamitvā  Jānaṃ jānātīti jānitabbakaṃ jānāti  Passaṃ passatīti 
 passitabbakaṃ passati  Cakkhubhūtoti cakkhu viya bhūto jāto nibbatto  Ñāṇabhūtoti 
 ñāṇasabhāvo  Dhammabhūtoti dhammasabhāvo  Brahmabhūtoti seṭṭhasabhāvo  Vattāti vattuṃ 
 samattho  Pavattāti pavattetuṃ samattho  Atthassa ninnetāti atthaṃ nīharitvā dassetā  
 Yathā no bhagavāti yathā amhākaṃ bhagavā byākareyya  
  Footnote    cha Ma  vissajjanā ca katā 
  
  
 page     
                             Ajitasuttavaṇṇanā 
            Catutthe ajitoti   evaṃnāmako  Cittaṭṭhānasatānīti cittuppādasatāni  
 Yehīti yehi cittaṭṭhānasatehi anuyuñjiyamānā  Upāraddhāva jānanti upāraddhasmāti 
 viraddhā niggahitā evaṃ jānanti viraddhā mayaṃ  niggahitā mayaṃ  āropito no 
 dosoti  Paṇḍitavatthūnīti paṇḍitabhāvatthāya kāraṇāni  
                            Saṅgāravasuttavaṇṇanā 
               Pañcame orimaṃ tīranti lokiyaṃ orimatīraṃ  Pārimaṃ tīranti 
 lokuttaraṃ pārimatīraṃ  Pāragāminoti nibbānagāmino  Tīramevānudhāvatīti sakkāyadiṭṭhi 
 tīraṃyeva anudhāvati  Dhamme dhammānuvattinoti sammā akkhāte navavidhe lokuttaradhamme 
 anudhammavattino  tassa dhammassānucchavikāya sahasīlāya pubbabhāgapaṭipattiyā pavattamānā  
 Maccudheyyaṃ suduttaranti maccuno ṭhānabhūtaṃ tebhūmikavaṭṭaṃ suduttaraṃ taritvā  
 Pāramessantīti nibbānaṃ pāpuṇissanti  
      Okā anokamāgammāti vaṭṭato vivaṭṭaṃ āgamma  Viveke yattha dūramanti yasmiṃ 
 kāyacittaupadhiviveke durabhiramaṃ  tatrābhiratimiccheyya  Hitvā kāmeti duvidhepi 
 kāme pahāya  Akiñcanoti nippalibodho  Ādānapaṭinissaggeti gahaṇapaṭinissagga 
 saṅkhāte  nibbāne  Anupādāya ye ratāti catūhi upādānehi kiñcipi anupādiyitvā 
 ye abhiratā  Parinibbutāti te apaccayaparinibbānena parinibbutā nāmāti veditabbā  
 Chaṭṭhaṃ bhikkhūnaṃ desitaṃ  
                         Paccorohaṇisuttadvayavaṇṇanā 
               Sattame paccorohaṇīti pāpassa paccotāraṇaṃ    Pattharitvāti 
 santharitvā  Antarā ca velaṃ antarā ca agyāgāranti vālikārāsissa ca aggi 
 agārassa ca antare  Aṭṭhamaṃ bhikkhusaṃghassa desitaṃ  Sesaṃ sabbattha uttānatthamevāti  
                        Paccorohaṇivaggo dutiyo  
  Footnote    ka  ājinoti    cha Ma  paccorohaṇaṃ 
  
  
 page     
                              Parisuddhavaggavaṇṇanā 
            Tatiyassa paṭhame parisuddhāti nimmalā  Pariyodātāti pabhassaRā  
 Dutiyādīni uttānatthānevāti  
                          Parisuddhavaggo tatiyo  
                              
                                Sādhuvaggavaṇṇanā 
            Catutthassa paṭhame sādhunti bhaddakaṃ siliṭṭhakaṃ  Dutiyādīni 
 uttānatthānevāti  Ariyamaggavaggo uttānatthoyevāti  
                          Sādhuvaggo catuttho  
                         Tatiyapaṇṇāsako niṭṭhito  
                              
  
  
 page     
                              Catutthapaṇṇāsaka 
            Catutthassa paṭhamādīni uttānatthānevāti  
                           Kammanidānasuttavaṇṇanā 
            Aṭṭhame lobhahetukampīti pāṇātipātassa lobho upanissayakoṭiyā hetu 
 hoti dosamohasampayuttopi  Iminā upāyena sabbattha attho veditabbo  
                            Parikkamanasuttavaṇṇanā 
            Navame parikkamanaṃ hotīti parivajjanaṃ hoti  
                              Cundasuttavaṇṇanā 
            Dasame kammāraputtassāti suvaṇṇakāraputtassa  Kassa no tvanti kassa 
 nu tvaṃ  Pacchābhūmikāti   pacchābhūmivāsikā  Kamaṇḍalukāti kamaṇḍaludhārino  Sevāla 
 mālikāti sevālamālā viya dhārenti  Sevālapaṭanivāsitātipi vuttameva  Udakorohakāti 
 sāyatatiyakaṃ udakorohanānuyogamanuyuttā  Āmaseyyāsīti hatthena parimajjeyyāsi  
                            Jāṇussoṇisuttavaṇṇanā 
            Ekādasame upakappatūti pāpuṇātu  Ṭhāneti okāse  No aṭṭhāneti 
 no anokāse  Nerayikānaṃ āhāro nāma tattha nibbattanakammameva  Teneva hi 
 te tattha yāpenti  Tiracchānayonikānaṃ pana tiṇapaṇṇādivasena āhāro veditabbo  
 manussānaṃ odanakummāsādivasena  devānaṃ suddhābhojanādivasena  pittivisayikānaṃ   
 kheḷasiṅghāṇikādivasena  Yaṃ vā panassa ito anuppavecchantīti yaṃ tassa mittādayo 
 ito dadantā anupavesenti  Pittivesayikāeva hi paradattūpajīvino honti  na aññesaṃ 
  Footnote    cha Ma  pacchābhūmakāti    cha Ma  pettivesayikānaṃ  evamuparipi 
  
  
 page     
 Parehi dinnaṃ upakappati  Dāyakopi anipphaloti yaṃ sandhāya taṃ dānaṃ dinnaṃ  
 tassa upakappatu vā mā vā  dāyakena pana na sakkā nipphalena bhavituṃ  dāyako 
 tassa dānassa vipākaṃ labhatiyeva  
      Aṭṭhānepi bhavaṃ gotamo parikappaṃ vadatīti anokāse uppannepi tasmiṃ ñātake 
 bhavaṃ gotamo dānassa phalaṃ parikappetiyeva paññāpetiyevāti pucchati  Brāhmaṇassa 
 hi evaṃ dinnassa dānassa phalaṃ dāyako na labhatīti laddhi  Athassa bhagavā 
 pañhaṃ paṭijānitvā dāyako nāma yattha katthaci puññaphalūpajīviṭṭhāne nibbatto 
 dānassa phalaṃ labhatiyevāti dassetuṃ idha brāhmaṇātiādimāha  So tattha lābhī 
 hotīti so tattha hatthiyoniyaṃ nibbattopi maṅgalahatthiṭṭhānaṃ patvā lābhī hoti  
 Assādīsupi eseva nayo  Sādhuvaggo uttānatthoyevāti  
                         Jāṇussoṇivaggo dutiyo  
                        Catutthapaṇṇāsako niṭṭhito  
                          
  
  
 page     
                                Karajakāyavagga 
            Pañcamassa paṭhamādīni uttānatthāneva  
                        Saṃsappatipariyāyasuttavaṇṇanā   
            Chaṭṭhe saṃsappatipariyāyaṃ   vo bhikkhave dhammapariyāyanti saṃsappanassa 
 kāraṇaṃ desanāsaṅkhātaṃ dhammadesanaṃ  Saṃsappatīti taṃ kammaṃ karonto āsappati parisappati 
 vipphandati  Jimhā gatīti tena kammena yaṃ gatiṃ gamissati  sā jimhā hoti  
 Jimhupapattīti tassa yaṃ gatiṃ upapajjissati  sāpi jimhāva hoti  Saṃsappajātikāti 
 saṃsappanasabhāvā  Bhūtā bhūtassa upapatti hotīti bhūtasmā sabhāvato vijjamānakammā 
 sattassa nibbatti hoti  Phassā phusantīti vipākaphassā phusanti  
                          Sañcetanikasuttadvayavaṇṇanā 
               Sattame sañcetanikānanti cetetvā pakappetvā katānaṃ  Upacitānanti 
 citānaṃ vaḍḍhitānaṃ  Appaṭisaṃviditvāti tesaṃ kammānaṃ vipākaṃ avediyitvā  
 Byantībhāvanti vigatantabhāvaṃ   tesaṃ kammānaṃ paricchedaparivaṭumakāraṇaṃ    Tañca kho 
 diṭṭheva dhammeti tañca kho vipākaṃ diṭṭhadhammavedanīyaṃ diṭṭheva dhamme uppajjati    
 Upapajjeti   upapajjavedanīyaṃ anantare attabhāve  Apare vā pariyāyeti 
 aparāpariyavedanīyaṃ pana saṃsārappavatte sati satasahassameva attabhāveti    Iminā idaṃ 
 dasseti saṃsārappavatte sati laddhavipākārahakamme   na vijjati so jagatippadeso  yattha 
 ṭhito mucceyya pāpakammāti  Tividhāti tippakāRā  Kāyakammantasandosabyāpattīti 
 kāyakammantassa dosasaṅkhātā   vipatti  Iminā nayena sabbapadāni veditabbāni  Aṭṭhame 
 apaṇṇako maṇīti samantato caturasso pāsako  
  Footnote    cha Ma  saṃsappanīyasutta       cha Ma  saṃsappanīyapariyāya    Ma  santibhāvaṃ 
    cha Ma    vaṭumatākaraṇaṃ    cha Ma  ayaṃ pāṭho na dassati    Ma  upapajjāti  
  cha  upapajjanti    Sī  sahassime attabhāve vāti  cha Ma  sahassimepi attabhāveti 
    Ma  paṭiladdhavipākavārakammena  cha  paṭiladdhavipākārahakamme    cha Ma  kāyakammantasaṅkhātā 
  
  
 page     
                            Karajakāyasuttavaṇṇanā 
            Navame dukkhassāti vipākadukkhassa  Vaṭṭadukkhasseva vā  Imasmiṃ sutte 
 maṇiopammaṃ natthi  Evaṃ vigatābhijjhoti ettha   evanti nipātamattaṃ  Yathā vā 
 mettaṃ bhāventā vigatābhijjhā bhavanti  evaṃ vigatābhijjho  Evamassa vigatābhijjhatādīhi 
 nīvaraṇavikkhambhanaṃ dassetvā idāni akusalanissaraṇāni kathento mettāsahagatenāti 
 ādimāha  Appamāṇanti appamāṇasattārammaṇatāya vā ciṇṇavasitāya vā appamāṇaṃ  
 Pamāṇakataṃ kammaṃ nāma kāmāvacarakammaṃ  Na taṃ tatrāva tiṭṭhatīti taṃ mahogho parittaṃ 
 udakaṃ viya attano okāsaṃ gahetvā ṭhātuṃ na sakkoti  athakho naṃ oghe parittaṃ 
 udakaṃ viya idameva appamāṇaṃ kammaṃ ajjhottharitvā attano vipākaṃ nibbatteti  
 Daharataggeti daharakālato paṭṭhāya  
      Nāyaṃ kāyo ādāya gamaniyoti imaṃ kāyaṃ gahetvā paralokaṃ gantuṃ nāma na 
 sakkāti attho  Cittantaroti cittakāraṇo  athavā citteneva antariko  Ekasseva 
 hi cuticittassa anantarā dutiyapaṭisandhicitte devo nāma hoti  nerayiko nāma 
 hoti  tiracchānagato nāma hoti  Purimanayepi cittena kāraṇabhūtena devo nerayiko vā 
 hotīti attho  Sabbantaṃ idha vedanīyanti diṭṭhadhammavedanīyakoṭṭhāsavasenetaṃ vuttaṃ  Na 
 taṃ anubhavissatīti   mettāya upapajjavedanīyabhāvassa upacchinnattā upapajjavedanīya 
 vasena anugataṃ na bhavissati  Idaṃ pana   sotāpannasakadāgāmiariyapuggalānaṃ paccavekkhaṇaṃ 
 veditabbaṃ  Anāgāmitāyāti jhānānāgāmitāya  Idha paññassāti imasmiṃ sāsane 
 paññā idhapaññā nāma  sāsanacaritāya ariyapaññāya ṭhitassa ariyasāvakassāti attho  
 Uttariṃ vimuttinti   arahattaṃ  Dasamaṃ uttānatthamevāti  
                         Karajakāyavaggo paṭhamo  
  Footnote    cha Ma  ayaṃ pāṭho na dissati     cha Ma  anugaṃ bhavissatīti 
    cha Ma  ayaṃ saddo na dissati     Sī  yuttassa     cha Ma  uttari vimuttinti 
  
  
 page     
                              Sāmaññavaggavaṇṇanā 
            Dutiyassa paṭhamaṃ ādiṃ katvā sabbā peyyālatanti uttānatthāyevāti  
                  Manorathapūraṇiyā nāma aṅguttaranikāyaṭṭhakathāya 
                        dasakanipātavaṇṇanā niṭṭhitā  
                          
  
  
 page     
                         Ekādasakanipātavaṇṇanā 
                               Nissayavagga 
                           Kimatthiyasuttādivaṇṇanā 
           Ekādasakanipātassa paṭhamādīni heṭṭhā vuttanayāneva  Kevalañhettha 
 ādito pañcasu nibbidāvirāgaṃ dvidhā bhinditvā ekādasaṅgāni katāni  Chaṭṭhe 
 sikkhāpaccakkhānaṃ adhikaṃ  
                          Paṭhamasaññāsuttādivaṇṇanā 
           Sattame atthena atthoti atthena saddhiṃ attho  Byañjanena byañjananti 
 byañjanena  saddhiṃ byañjanaṃ  Saṃsandissatīti pavattissati    Samessatīti samānaṃ 
 bhavissati  Na viggayhissatīti na virujjhissati    Aggapadasminti nibbāne  
 Aṭṭhame paccavekkhaṇā kathitā  
                             Saddhasuttavaṇṇanā 
          Navame doṇiyā baddhoti yavasassadoṇiyā samīpe baddho  Anantaraṃ   
 karitvāti abbhantare katvā  Jhāyatīti cinteti  Pajjhāyatīti ito cito ca nānap 
 pakārakajjhānaṃ jhāyati    Nijjhāyatīti nirantaravasena nibaddhaṃ jhāyati  Paṭhavimpi nissāya 
 jhāyatīti samāpattiyaṃ sanikantikavasenetaṃ vuttaṃ  Samāpattiyañhi sanikantikattā esa 
 khaḷuṅko nāma kato  Āpādīsupi eseva nayo  
      Kathañca sandha   ājānīyajhāyitaṃ hotīti kathaṃ kāraṇākāraṇaṃ jānantassa 
 sindhavassa jhāyitaṃ hoti  Yathā iṇantiādīsu iṇasadisaṃ bandhanasadisaṃ dhanajānisadisaṃ 
 kalisaṅkhātamahāparādhasadisañca katvā attano abhimukhassa patodassa ajjhoharaṇasaṅkhātaṃ 
  Footnote    cha Ma  sampavattissati    cha Ma  na virajjhissati 
    cha Ma  antaraṃ    cha Ma  nānappakārakaṃ jhāyati    cha Ma  saddha 
  
  
 page     
 Patanaṃ passatīti   attho  Neva paṭhaviṃ nissāya jhāyatīti samāpattisukhanikantiyā abhāvena 
 paṭhavīārammaṇāya catukkapañcakajjhānasaññāya na jhāyati  nikantiyā abhāveneva so 
 ājānīyo nāma hotīti  Jhāyati ca panāti nibbānārammaṇāya phalasamāpattiyā 
 jhāyati  Paṭhaviyaṃ paṭhavīsaññā vibhūtā hotīti paṭhavārammaṇe uppannā catukka 
 pañcakajjhānasaññā vibhūtā pākaṭā hoti  vibhūtā bhante rūpasaññā avibhūtā 
 aṭṭhikasaññāti imasmiñhi sutte samatikkamassa atthitāya vibhūtatā vuttā  idha pana 
 vipassanāvasena aniccadukkhānattato diṭṭhattā vibhūtā nāma  jātā  Āposaññādīsupi 
 eseva nayo  Evamettha heṭṭhā viya samāpattivasena samatikkamaṃ avatvā 
 vipassanāvāravasena   samatikkamo vutto  Evaṃjhāyīti evaṃ vipassanāpaṭipāṭiyā 
 āgantvā uppāditāya phalasamāpattiyā jhāyanto  
                            Moranivāpasuttavaṇṇanā 
           Dasame accantaniṭṭhoti antaṃ atītattā   accantasaṅkhātaṃ avināsadhammaṃ 
 nibbānaṃ niṭṭhā assāti accantaniṭṭho  Iminā nayena sesapadāni veditabbāni  
 Janetasminti janitasmiṃ  pajāyāti attho  Ye gottapaṭisārinoti ye janā  tasmiṃ 
 gotte  paṭisaranti ahaṃ gotamo ahaṃ kassapoti    tesu loke gottapaṭisārīsu khattiyo 
 seṭṭho  Anumatā mayāti mama sabbaññutañāṇena saddhiṃ saṃsandetvā desitā mayā 
 anuññātā  Sesaṃ sabbattha uttānatthamevāti  
                          Nissayavaggo paṭhamo  
                           
  Footnote    cha Ma  vipassatīti    cha Ma  vipassanācāravasena    Sī  Ma  atikkantā 
  
  
 page     
                               Anussativagga 
                          Mahānāmasuttadvayavaṇṇanā 
             Dutiyassa paṭhame nānāvihārehi viharatanti gihīnaṃ nibaddho eko 
 vihāro nāma natthi  tasmā amhākaṃ anibaddhavihārena viharantānaṃ kena vihārena 
 katarena nibaddhavihārena vihātabbanti pucchati  Ārādhakoti sampādako paripūrako  
 Dhammasotasamāpanno buddhānussatiṃ bhāvetīti dhammasotasamāpanno hutvā buddhānussatiṃ 
 bhāveti  Dutiye gilānā vuṭṭhitoti gilāno  hutvā vuṭṭhito  
                             Nandiyasuttavaṇṇanā 
           Tatiye kalyāṇamitteti sumitte  Evamettha kalyāṇamittavasena saṃghānussati 
 kathitā  Kabaḷīkārabhakkhānanti   kāmāvacaradevānaṃ  Asamayavimuttoti asamayavimuttiyā 
 vimutto khīṇāsavo  
                             Subhūtisuttavaṇṇanā 
           Catutthe ko nāma ayaṃ subhūti bhikkhūti jānantopi satthā kathāsamuṭṭhāpanatthaṃ 
 pucchati  Saddhassa   upāsakassa puttoti anāthapiṇḍikaṃ sandhāyāha  Anāthapiṇḍikassa 
 hi so   putto attano cūḷapitu santike pabbajito  atha naṃ subhūtitthero ādāya 
 satthu santikaṃ agamāsi  Saddhāpadānesūti saddhānaṃ puggalānaṃ apadānesu lakkhaṇesu  
                             Mettasuttavaṇṇanā 
           Pañcame sukhaṃ supatīti yathā sesajanā samparivattamānā kākacchamānā dukkhaṃ 
 supanti  evaṃ asupitvā sukhaṃ supati  Niddaṃ okkamantopi samāpattiṃ samāpanno 
 viya hoti  Sukhaṃ paṭibujjhatīti yathā aññe nitthunantā vijambhamānā samparivattantā 
  Footnote    cha Ma  kabaḷīkārāhārabhakkhānanti    cha Ma  sudattassa    cha Ma  ayaṃ pāṭho na dissati 
  
  
 page     
 Dukkhaṃ paṭibujjhanti  evaṃ appaṭibujjhitvā vikasamānaṃ viya padumaṃ sukhaṃ nibbikāro 
 paṭibujjhati  Na pāpakaṃ supinaṃ passatīti supinaṃ passantopi bhaddakameva supinaṃ passati  
 cetiyaṃ vandanto viya pūjaṃ karonto viya ca dhammaṃ suṇanto viya ca hoti  Yathā 
 panaññe attānaṃ corehi samparivāritaṃ viya vāḷehi upaddutaṃ viya papāte patantaṃ 
 viya ca passanti  na evaṃ pāpakaṃ supinaṃ passati  
      Manussānaṃ piyo hotīti ure āmukkamuttāhāro viya sīse pilandhitamālā 
 viya ca manussānaṃ piyo hoti manāPo  Amanussānaṃ piyo hotīti yatheva manussānaṃ piyo  
 evaṃ   amanussānaṃ piyo hoti visākhatthero viya  Vatthu visuddhimagge   mettā 
 kammaṭṭhānaniddese vitthāritameva  Devatā rakkhantīti puttamiva mātāpitaro devatā 
 rakkhanti  Nāssa aggi vā visaṃ vā satthaṃ vā kamatīti mettāvihārissa kāye uttarāya 
 upāsikāya viya aggi vā  saṃyuttabhāṇacūḷasīvattherassa viya visaṃ vā saṅkiccasāmaṇerassa 
 viya satthaṃ vā na kamati na pavisati  nāssa kāyaṃ vikopetīti vuttaṃ hoti  Dhenuvatthuṃpi 
 cettha kathayanti  Ekā kira dhenu vacchakassa khīradhāraṃ muñcamānā aṭṭhāsi  eko 
 luddako taṃ vijjhissāmīti hatthena samparivattetvā dīghadaṇḍaṃ sattiṃ muñci  Sā 
 tassā sarīraṃ āhacca tālapaṇṇaṃ viya vaṭṭamānā gatā  neva upacārabalena na 
 appanābalena  kevalaṃ vacchake balavahitacittatāya    Evaṃmahānubhāvā mettā  
      Tuvaṭaṃ cittaṃ samādhiyatīti mettāvihārino khippameva cittaṃ samādhiyati  natthi 
 tassa dandhāyitattaṃ  Mukhavaṇṇo vippasīdatīti bandhanā pamuttaṃ tālapakkaṃ   viya  cassa 
 vippasannavaṇṇaṃ mukhaṃ hoti  Asammūḷho kālaṃ karotīti mettāvihārino sammohamaraṇaṃ 
 nāma natthi  asammūḷho pana niddaṃ okkamanto viya kālaṃ karoti  Uttariṃ 
 appaṭivijjhantoti mettāsamāpattito uttari arahattaṃ adhigantuṃ asakkonto ito 
 cavitvā suttappabuddho viya brahmalokaṃ upapajjatīti  
  Footnote    cha Ma  ayaṃ saddo na  dissati    visuddhi          ṭīkā  balavapiyacittatāya 
    cha Ma  pavuttatālapakkaṃ 
  
  
 page     
                           Aṭṭhakanāgarasuttavaṇṇanā 
           Chaṭṭhe dasamoti jātigottavasena ceva sārappattakulagaṇanāya ca dasame 
 ṭhāne gaṇīyati  tenassa dasamotveva nāmaṃ jātaṃ  Aṭṭhakanāgaroti aṭṭhakanagaravāSī  
 Kukkuṭārāmeti kukkuṭaseṭṭhinā kārite ārāme  
      Tena bhagavatā  pe  Sammadakkhātoti ettha ayaṃ saṅkhepattho  yo so bhagavā samatiṃsa 
 pāramiyo pūretvā sabbakilese bhañjitvā anuttaraṃ sammāsambodhiṃ abhisambuddho  
 tena bhagavatā tesaṃ tesaṃ sattānaṃ āsayānusayaṃ jānatā  hatthatale ṭhapitaṃ āmalakaṃ 
 viya sabbañeyyadhamme passatā  apica pubbenivāsādīhi jānatā  dibbena cakkhunā 
 passatā  tīhi vā vijjāhi chahi vā pana abhiññāhi jānatā  sabbattha appaṭihatena 
 samantacakkhunā passatā  sabbadhammajānanasamatthāya paññāya jānatā  sabbasattānaṃ 
 cakkhuvisayātītāni tirokuḍḍādigatāni cāpi rūpāni ativisuddhena maṃsacakkhunā vā 
 passatā  attahitasādhikāya samādhipadaṭṭhānāya paṭivedhapaññāya jānatā  parahitasādhikāya karuṇā 
 padaṭṭhānāya desanāpaññāya passatā  antarāyikadhamme vā jānatā  niyyānikadhamme 
 passatā  kilesārīnaṃ   hatattā arahatā   sammā sāmaṃ sabbadhammānaṃ buddhattā sammā 
 sambuddhenāti evaṃ catuvesārajjavasena   catūhi kāraṇehi thomitena atthi nu kho 
 ekadhammo akkhātoti  
      Abhisaṅkhatanti kataṃ uppāditaṃ  Abhisañcetayitanti cetitaṃ kappitaṃ    So tattha 
 ṭhitoti so tasmiṃ samathavipassanādhamme ṭhito  Dhammarāgena dhammanandiyāti padadvayenapi 
 samathavipassanāsu chandarāgo vutto  Samathavipassanāsu hi sabbena sabbaṃ chandarāgaṃ 
 pariyādiyituṃ sakkonto arahā hoti  asakkonto anāgāmī hoti  So samathavipassanāsu 
 chandarāgassa appahīnattā catutthajjhānacetanāya suddhāvāse nibbattati  Ayaṃ ācariyānaṃ 
 samānatthakathā  
  Footnote    cha Ma  arīnaṃ    cha Ma  cetayitaṃ kappayitaṃ 
  
  
 page     
      Vitaṇḍavādī panāha teneva dhammarāgenāti vacanato akusalena suddhāvāse 
 nibbattatīti  So suttaṃ āharāhīti vattabbo  Addhā aññaṃ  apassanto idameva 
 āharissati  Tato vattabbo kiṃ panidaṃ suttaṃ nītatthaṃ  udāhu neyyatthanti  Addhā 
 nītatthanti vakkhati  Tato vattabbo  evaṃ sante anāgāmiphalatthikena samathavipassanāsu 
 chandarāgo kattabbo bhavissati  chandarāge uppādite anāgāmiphalaṃ paṭiladdhaṃ bhavissati  
 mā suttaṃ me laddhanti yaṃ vā taṃ vā dīpehi  Pañhaṃ pucchantehi   ācariyassa 
 santike uggahetvā attharasaṃ paṭivijjhitvā kathetuṃ vaṭṭati  Akusalena hi sagge 
 kusalena ca apāye paṭisandhi nāma natthi  Vuttañhetaṃ bhagavatā  
      na bhikkhave lobhajena kammena dosajena kammena mohajena kammena 
      devā paññāyanti  manussā paññāyanti  yā vā panaññāpi kāci 
      sugatiyo  Athakho bhikkhave lobhajena kammena dosajena kammena mohajena 
      kammena nirayo paññāyati  tiracchānayoni paññāyati  pittivisayo 
      paññāyati  yā vā panaññāpi kāci duggatiyoti   
 evaṃ saññāpetabbo  Sace sañjānāti  Sañjānātu  No ce sañjānāti  gaccha 
 pātova vihāraṃ pavisitvā yāguṃ pivāhīti uyyojetabbo  
      Ayampi kho gahapati ekadhammo sammadakkhātoti   ekadhammaṃ pucchitena ayaṃpi 
 ekadhammo akkhāto  ayaṃpi ekadhammo akkhātoti evaṃ pucchāvasena kathitattā 
 ekādasapi dhammā ekadhammo nāma kato  Amatuppattiatthena vā sabbepi ekadhammoti 
 vattuṃ vaṭṭati  
      Nidhimukhaṃ gavesantoti nidhiṃ pariyesanto  Sakidevāti ekappayogeneva  Kathaṃ pana 
 ekappayogeneva ekādasannaṃ nidhīnaṃ adhigamo hotīti  idhekacco araññe jīvitavuttiṃ 
  Footnote    cha Ma  kathentena hi    aṅ  chakka            syā     cha Ma  akkhātoti 
  
  
 page     
 Gavesamāno carati  Tamenaṃ aññataro atthacarako disvā kiṃ bho carasīti pucchati  
 So jīvitavuttiṃ pariyesāmīti āha  Itaro tenahi samma āgaccha  etaṃ pāsāṇaṃ 
 pavattehīti    āha  So taṃ pavattetvā   uparūpariṭṭhitā vā kucchiyā kucchiṃ 
 āhacca ṭhitā vā ekādasa kumbhiyo passati  Evaṃ ekappayogena ekādasannaṃ adhigamo 
 hotīti  
      Ācariyadhanaṃ pariyesissantīti aññatitthiyā hi yassa santike sippaṃ 
 uggaṇhanti  tassa sippuggahaṇato pure vā pacchā vā antarantarā vā gehato 
 nīharitvā dhanaṃ denti  Yesaṃ gehe natthi  te ñātisabhāgato pariyesanti  Yesaṃ tampi 
 natthi  te sabhāgato pariyesanti  Tathā alabhamānā bhikkhaṃpi caritvā dentiyeva  Taṃ 
 sandhāyetaṃ vuttaṃ  
      Kiṃ panāhanti bāhirakā tāva aniyyānikepi sāsane sippamattadāyakassa 
 dhanaṃ pariyesanti  ahaṃ pana evaṃvidhe niyyānikasāsane ekādasavidhaṃ amatuppattipaṭipadaṃ 
 desentassa ācariyassa pūjaṃ kiṃ na karissāmi  karissāmiyevāti vadati  Pacceka 
 dussayugena acchādesīti ekamekassa bhikkhuno ekekaṃ dussayugaṃ adāsīti attho  
 Samudācāravacanaṃ panettha evarūpaṃ hoti  tasmā acchādesīti vuttaṃ  Pañcasataṃ vihāranti 
 pañcasatagghanikaṃ paṇṇasālaṃ kāresīti attho  
                            Gopālasuttavaṇṇanā 
           Sattame tisso kathā ekanāḷikā caturassā nisinnavattikāti  Tattha 
 pāliṃ vatvā ekekassa padassa atthakathanaṃ ekanāḷikā nāma  Apaṇḍitagopālakaṃ 
 dassetvā  apaṇḍitabhikkhuṃ dassetvā  paṇḍitagopālakaṃ dassetvā  paṇḍitabhikkhuṃ 
 dassetvāti catukkaṃ bandhitvā kathanaṃ caturassā nāma  Apaṇḍitagopālakaṃ dassetvā 
 pariyosānagamanaṃ  apaṇḍitabhikkhuṃ dassetvā pariyosānagamanaṃ  paṇḍitagopālakaṃ dassetvā 
  Footnote    cha Ma  pavaṭṭehīti    cha Ma  pavaṭṭetvā 
  
  
 page     
 Pariyosānagamanaṃ  paṇḍitabhikkhuṃ dassetvā pariyosānagamananti ayaṃ nisinnavattikā nāma  
 Ayaṃ idha sabbācariyānaṃ āciṇṇā  
      Ekādasahi bhikkhave aṅgehīti ekādasahi aguṇakoṭṭhāsehi  Gogaṇanti gomaṇḍalaṃ  
 Pariharitunti gahetvā   vicarituṃ  Phātiṃ kātunti vuḍḍhiṃ āpādetuṃ  Idhāti imasmiṃ 
 loke  Na rūpaññū hotīti gaṇanato vā vaṇṇato vā rūpaṃ na jānāti  Gaṇanato 
 na jānāti nāma attano gunnaṃ sataṃ vā sahassaṃ vāti saṅkhyaṃ na jānāti  
 so gāvīsu haṭāsu vā palātāsu vā gogaṇaṃ gaṇetvā ajja ettakā na 
 dissantīti dve tīṇi gāmantarāni vā aṭaviṃ vā vicaranto na pariyesati  Aññesaṃ 
 gāvīsu attano gogaṇaṃ paviṭṭhāsupi gogaṇaṃ gahetvā imā ettikā gāvo na 
 amhākanti yaṭṭhiyā pothetvā na nīharati  Tassa naṭṭhā gāviyo naṭṭhāva honti  
 Paragāviyo gahetvā carati  Gosāmikā disvā ayaṃ ettakaṃ kālaṃ amhākaṃ dhenū 
 duhīti tajjetvā attano gāviyo gahetvā gacchanti  Tassa gogaṇopi parihāyati  
 pañca gorasaparibhogatopi paribāhiro hoti  Vaṇṇato na jānāti nāma ettikā 
 gāvī rattā  ettikā setā  ettikā kāḷā  ettikā odātā  ettikā 
 kabarā  ettikā pāṭalāti   na jānāti  So gāvīsu haṭāsu vā palātāsu vā 
  pe  Pañcagorasaparibhogatopi paribāhiro hoti  
      Na lakkhaṇakusalo hotīti   gāvīnaṃ sarīre kataṃ dhanusattisūlādibhedaṃ lakkhaṇaṃ na 
 jānāti  So gāvīsu haṭāsu vā palātāsu vā ajja asukalakkhaṇā ca asukalakkhaṇā 
 ca gāvo na dissantīti  pe  Pañcagorasaparibhogatopi paribāhiro hoti  
      Na āsāṭikaṃ sāṭetāti gunnaṃ jāṇukaṇṭakādīhi pahaṭaṭṭhānesu vaṇo hoti  
 Tattha nīlamakkhikā aṇḍakāni ṭhapenti  tesaṃ āsāṭikāni nāma    Tāni daṇḍakena 
  Footnote    cha Ma  pariggahetvā    cha Ma  nīlāti 
    cha Ma  na lakkhaṇakusaloti    cha Ma  āsāṭikāti nāmaṃ 
  
  
 page     
 Apanetvā bhesajjaṃ dātabbaṃ hoti  bālo gopālako tathā na karoti  Tena 
 vuttaṃ na āsāṭikaṃ sāṭetā   hotīti  Tassa gunnaṃ vaṇā vaḍḍhanti  gambhīrā 
 honti  pāṇakā kucchiṃ pavisanti  gāvo gelaññābhibhūtā neva yāvadatthaṃ tiṇaṃ 
 khādituṃ na pānīyaṃ pātuṃ sakkonti  Tattha gunnaṃ khīraṃ chijjati  goṇānaṃ javo 
 hāyati  ubhayesampi jīvitantarāyo hoti  Evamassa gogaṇopi parihāyati  pe  Pañca 
 gorasatopi paribāhiro hoti  
      Na vaṇaṃ paṭicchādetā hotīti gunnaṃ vuttanayeneva sañjāte vaṇe   bhesajjaṃ 
 datvā vākena vā cīrakena vā bandhitvā paṭicchādetabbo hoti  Bālagopālako 
 taṃ na karoti  Athassa   gunnaṃ vaṇehi yūsā paggharati  tā aññamaññaṃ nighaṃsanti  
 Tena aññesampi vaṇā jāyanti  Evaṃ gāvo gelaññābhibhūtā neva yāvadatthaṃ 
 tiṇāni khādituṃ  pe  Paribāhiro hoti  
      Na dhūmaṃ kattā hotīti antovasse ḍaṃsamakasādīnaṃ ussannakāle gogaṇe vajaṃ 
 paviṭṭhe tattha tattha dhūmo kātabbo hoti  Apaṇḍitagopālako taṃ na karoti  
 gogaṇo sabbarattiṃ ḍaṃsādīhi upadduto niddaṃ alabhitvā punadivase araññe tattha 
 tattha rukkhamūlādīsu nipajjitvā niddāyati  Neva yāvadatthaṃ tiṇāni khādituṃ  pe  
 Paribāhiro hoti  
      Na titthaṃ jānātīti titthaṃpi samanti vā visamanti vā sagāhanti vā niggāhanti 
 vā na jānāti  So atitthena gāviyo otāreti  Tāsaṃ visamatitthe pāsāṇādīni 
 akkamantīnaṃ pādā bhijjanti  Sagāhaṃ gambhīratitthaṃ otiṇṇe kumbhīlādayo gāvo 
 gaṇhanti  ajja ettikā gāvo naṭṭhā  ajja ettikā gāvo naṭṭhāti vattabbataṃ 
 āpajjanti  Evamassa gogaṇopi parihāyati  pe  Pañcagorasatopi paribāhiro hoti  
  Footnote    cha Ma  hāretā    cha Ma  sañjāto vaṇo    Sī  avassaṃ  pa sū 
          mahāgopālakasutta 
  
  
 page     
      Na pītaṃ jānātīti pītaṃpi apītaṃ na jānāti  Gopālakena hi imāya gāviyā 
 pītaṃ  imāya na pītaṃ  imāya pānīyatitthe okāso laddho  imāya na laddhoti 
 evaṃ pītāpītaṃ jānitabbaṃ hoti  Ayaṃ pana divasabhāge araññe gogaṇaṃ rakkhitvā 
 pānīyaṃ pāyessāmīti nadiṃ vā taḷākaṃ vā ogāhetvā gacchati  Tattha mahāusabhā 
 ca anusabhā ca balavagāviyo ca    dubbalāni ceva mahallikāni ca gorūpāni siṅgehi 
 vā phāsukāhi vā paharitvā attano okāsaṃ katvā ūruppamāṇaṃ udakaṃ pavisitvā 
 yathākāmaṃ pivanti  Avasesā okāsaṃ alabhamānā tīre ṭhatvā kalalamissakaṃ udakaṃ 
 pivanti vā apītāeva vā honti  Atha so gopālako piṭṭhiyaṃ paharitvā puna 
 araññaṃ paveseti  Tattha apītā gāviyo pipāsāya sussamānā yāvadatthaṃ tiṇāni 
 khādituṃ na sakkonti  Tattha gunnaṃ khīraṃ chijjati  Goṇānaṃ javo hāyati  pe  
 Paribāhiro hoti  
      Na vīthiṃ jānātīti ayaṃ maggo samo khemo  ayaṃ visamo sāsaṅko sappaṭibhayoti 
 na jānāti  So samaṃ khemaṃ  maggaṃ vajjetvā gogaṇaṃ itaraṃ maggaṃ paṭipādeti  
 Tattha gāvo sīhabyagghādīnaṃ gandhena coraparassayena ca abhibhūtā bhantamigasappaṭibhāgā 
 gīvaṃ ukkhipitvā tiṭṭhanti  neva yāvadatthaṃ tiṇāni khādanti  na pānīyaṃ pivanti  
 Tattha gunnaṃ khīraṃ chijjati  pe  Paribāhiro hoti  
      Na gocarakusalo hotīti gopālakena hi gocarakusalena bhavitabbaṃ  pañcāhikacāro 
 vā sattāhikacāro vā jānitabbo  Ekāya disāya gogaṇaṃ cāretvā punadivase 
 tattha na cāretabbo  Mahatā hi gogaṇena āciṇṇaṭṭhānaṃ   bheritalaṃ viya suddhaṃ 
 hoti nittiṇaṃ  udakaṃpi āluḷissati    Tasmā pañcame vā sattame vā  divase puna 
 tattha cāretuṃ vaṭṭati  Ettakena hi tiṇampi paṭiviruhati  udakampi pasīdati  ayaṃ pana 
 imaṃ pañcādikacāraṃ vā sattāhikacāraṃ vā na jānāti  divase divase rakkhitaṭṭhāneyeva 
  Footnote    Sī  mahāvasabhā ca    cha Ma  ciṇṇaṭṭhānaṃ    cha Ma  āluḷīyati 
  
  
 page     
 Rakkhati  Athassa gogaṇo haritatiṇaṃ na labhati  sukkhatiṇaṃ khādanto kalalamissakaṃ udakaṃ 
 pivati   tattha gunnaṃ khīraṃ chijjati  pe  Paribāhiro hoti  
      Anavasesadohī ca hotīti paṇḍitagopālakena hi yāva vacchakassa maṃsalohitaṃ 
 saṇṭhāti  tāva ekaṃ dve thane ṭhapetvā sāvasesadohinā bhavitabbaṃ  Ayaṃ vacchakassa kiñci 
 asesetvā   duhati  Khīrapako   vaccho khīrapipāsāya sussati  saṇṭhātuṃ asakkonto 
 kampamāno mātu parato patitvā kālaṃ karoti  Mātā puttakaṃ disvā mayhaṃ 
 puttako attano mātukhīraṃ pātuṃ na labhatīti puttasokena neva yāvadatthaṃ tiṇāni 
 khādituṃ na pānīyaṃ pātuṃ sakkoti  thanesu khīraṃ chijjati  Evamassa gogaṇopi parihāyati 
  pe  Pañcagorasatopi paribāhiro hoti  
      Gunnaṃ pitiṭṭhānaṃ karontīti gopitaro  Gāvo pariṇāyanti yathāruciṃ gahetvā 
 gacchantīti gopariṇāyakā  Te na atirekapūjāyāti paṇḍito gopālako evarūpe 
 usabhe atirekapūjāya pūjeti  paṇītaṃ gobhattaṃ deti  gandhapañcaṅgulikehi maṇḍeti  
 mālaṃ pilandheti  siṅgesu suvaṇṇarajatakosake ca ṭhapeti    rittiṃ padīpaṃ jāletvā 
 celavitānassa heṭṭhā sayāpeti  Ayaṃ pana tato ekasakkārampi na karoti  Usabhā 
 atirekapūjaṃ alabhamānā gogaṇaṃ na rakkhanti  parissayaṃ na vārenti  Evamassa gogaṇopi 
 parihāyati  pe  Pañcagorasatopi paribāhiro hoti  
      Idhāti imasmiṃ sāsane  Na rūpaññū hotīti cattāri ca mahābhūtāni catunnañca 
 mahābhūtānaṃ upādāyarūpanti evaṃ vuttaṃ rūpaṃ dvīhākārehi na jānāti gaṇanato 
 vā samuṭṭhānato vā  Gaṇanato na jānāti nāma  cakkhvāyatanaṃ sotaghānajivhākāyarūpa 
 saddagandharasaphoṭṭhabbāyatanaṃ  itthindriyaṃ purisindriyaṃ jīvitindriyaṃ 
 kāyaviññatti vacīviññatti ākāsadhātu āpodhātu rūpassa lahutā  mudutā  kammaññatā  
  Footnote    cha Ma  anavasesetvā    Ma  khīrūpako    cha Ma  dhāreti 
  
  
 page     
 Upacayo  santati  jaratā  rūpassa aniccatā  kavaḷiṅkāro āhāroti evaṃ pāliyaṃ   
 āgatā pañcavīsati rūpakoṭṭhāsāti na jānāti  Seyyathāpi so gopālako gaṇanato 
 gunnaṃ rūpaṃ na jānāti  tathūpamo ayaṃ bhikkhu  So gaṇanato rūpaṃ ajānanto rūpaṃ 
 pariggahetvā arūpaṃ vavatthapetvā rūpārūpaṃ pariggahetvā paccayaṃ sallakkhetvā 
 lakkhaṇaṃ āropetvā kammaṭṭhānaṃ matthakaṃ pāpetuṃ na sakkoti  So yathā tassa gopālakassa 
 gogaṇo na vaḍḍhati  evaṃ imasmiṃ sāsane sīlasamādhivipassanāmaggaphalanibbānehi na 
 vaḍḍhati  Yathā ca so gopālako pañcahi gorasehi paribāhiro hoti  evamevāyaṃ 
 asekhena sīlakkhandhena asekhena samādhipaññāvimuttivimuttiñāṇadassanakkhandhenāti pañcahi 
 dhammakkhandhehi paribāhiro hoti  
      Samuṭṭhānato na jānāti nāma  ettakaṃ rūpaṃ  ekasamuṭṭhānaṃ  ettakaṃ dvisamuṭ 
 ṭhānaṃ  ettakaṃ tisamuṭṭhānaṃ  ettakaṃ catusamuṭṭhānaṃ  ettakaṃ nakutocisamuṭṭhānanti 
 na jānāti  Seyyathāpi so gopālako vaṇṇato gunnaṃ rūpaṃ na jānāti  tathūpamo 
 ayaṃ bhikkhu  So samuṭṭhānato rūpaṃ ajānanto rūpaṃ pariggahetvā arūpaṃ vavatthapetvā 
  pe  Paribāhiro hoti  
      Na lakkhaṇakusalo hotīti kammalakkhaṇo bālo  kammalakkhaṇo paṇḍitoti 
 evaṃ vuttaṃ kusalākusalakammaṃ paṇḍitabālalakkhaṇanti na jānāti  So evaṃ ajānanto 
 bāle vajjetvā paṇḍite na sevati  Bāle vajjetvā paṇḍite asevanto kappiyā 
 kappiyaṃ kusalākusalaṃ sāvajjānavajjaṃ garukalahukaṃ satekicchātekicchaṃ kāraṇākāraṇaṃ na 
 jānāti  Taṃ ajānanto kammaṭṭhānaṃ gahetvā vaḍḍhetuṃ na sakkoti  So yathā 
 tassa gopālakassa gogaṇo na vaḍḍhati  evaṃ imasmiṃ sāsane yathāvuttehi sīlādīhi 
 na vaḍḍhati  So gopālako viya pañcahi gorasehi  pañcahi dhammakkhandhehi paribāhiro 
 hoti  
  Footnote    abhi saṃ           rūpakaṇḍa 
  
  
 page     
      Na āsāṭikaṃ sāṭetā hotīti uppannaṃ kāmavitakkanti evaṃ vutte kāma 
 vitakkādayo na vinodeti  So imaṃ akusalavitakkaṃ asodhetvā   vitakkavasiko hutvā 
 vicaranto kammaṭṭhānaṃ gahetvā vaḍḍhetuṃ na sakkoti  So yathā tassa gopālakassa 
  pe  Paribāhiro hoti  
      Na vaṇaṃ paṭicchādetā hotīti cakkhunā rūpaṃ disvā nimittaggāhī hotīti 
 ādinā nayena sabbārammaṇesu nimittaṃ gaṇhanto yathā so gopālako vaṇaṃ 
 na paṭicchādeti  evaṃ saṃvaraṃ na sampādeti  So vivaṭadvāro vicaranto kammaṭṭhānaṃ 
 gahetvā vaḍḍhetuṃ na  sakkoti  pe  Paribāhiro hoti  
      Na dhūmaṃ kattā hotīti so gopālako dhūmaṃ viya dhammadesanādhūmaṃ na karoti  
 dhammakathaṃ vā sarabhaññaṃ vā upanisinnakathaṃ vā anumodanaṃ vā na karoti  tato 
 naṃ manussā bahussuto guṇavāti na jānanti  Te guṇāguṇaṃ ajānantā catūhi 
 paccayehi saṅgahaṃ na karonti  So paccayehi kilamamāno buddhavacanaṃ sajjhāyaṃ kātuṃ 
 vattapaṭivattaṃ pūretuṃ kammaṭṭhānaṃ gahetvā vaḍḍhetuṃ na sakkoti  pe  Paribāhiro 
 hoti  
      Na titthaṃ jānātīti titthabhūte bahussutabhikkhū na upasaṅkamati  Anupasaṅkamanto 
 idaṃ bhante byañjanaṃ kathaṃ pūretabbaṃ    imassa bhāsitassa ko attho  imasmiṃ ṭhāne 
 pāli kiṃ vadati  imasmiṃ ṭhāne attho kiṃ dīpetīti evaṃ na paripucchati na paripañhati  
 na jānāpetīti attho  Tassa te evaṃ aparipucchitā avivaṭaṃ    na vivaranti  bhājetvā 
 na dassenti  anuttānīkataṃ   na uttānīkaronti  apākaṭaṃ na pākaṭaṃ karonti  
 Anekavihitesu ca kaṅkhāṭṭhānīyesu dhammesūti anekavidhāsu kaṅkhāsu ekaṃ kaṅkhaṃpi na 
 paṭivinodenti  Kaṅkhāyeva hi kaṅkhāṭṭhānīyā dhammā nāma  Tattha ekaṃ kaṅkhaṃpi 
  Footnote    cha Ma  āsāṭikaṃ ahāretvā    cha Ma  ropetabbaṃ    cha Ma  avivaṭañceva 
    cha Ma  anuttatānīkatañca 
  
  
 page     
 Na nīharantīti attho  So evaṃ bahussutatitthaṃ anupasaṅkamitvā sakaṅkho kammaṭṭhānaṃ 
 gahetvā vaḍḍhetuṃ na sakkoti  Yathā vā so gopālako titthaṃ na jānāti  
 evaṃ ayaṃpi bhikkhu dhammatitthaṃ na jānāti  Ajānanto avisaye pañhaṃ pucchati  
 ābhidhammikaṃ upasaṅkamitvā kappiyākappiyaṃ pucchati  vinayadharaṃ upasaṅkamitvā 
 rūpārūpaparicchedaṃ pucchati  Te avisaye puṭṭhā kathetuṃ na sakkonti  So attanā sakaṅkho 
 kammaṭṭhānaṃ gahetvā vaḍḍhetuṃ na sakkoti  pe  Paribāhiro hoti  
      Na pītaṃ jānātīti yathā so gopālako pītāpītaṃ na jānāti  evaṃ dhammūpasañhitaṃ 
 pāmujjaṃ na jānāti na labhati  Savanamayaṃ puññakiriyāvatthuṃ nissāya ānisaṃsaṃ 
 na vindati  dhammassavanaggaṃ gantvā sakkaccaṃ na suṇāti  nisinno niddāyati  
 kathaṃ katheti  aññāvihitako hoti  So sakkaccaṃ dhammaṃ assuṇanto kammaṭṭhānaṃ 
 gahetvā vaḍḍhetuṃ na sakkoti  pe  Paribāhiro hoti  
      Na vīthiṃ jānātīti so gopālako maggāmaggaṃ viya ayaṃ lokiyo  ayaṃ lokuttaroti 
 ariyaṃ aṭṭhaṅgikaṃ maggaṃ yathābhūtaṃ nappajānāti  Ajānanto lokiyamagge abhinivisitvā 
 lokuttaraṃ nibbattetuṃ na sakkoti  pe  Paribāhiro hoti  
      Na gocarakusalo hotīti so gopālako pañcāhikasattāhikacāraṃ viya cattāro 
 satipaṭṭhāne ime lokiyā  ime lokuttarāti yathābhūtaṃ nappajānāti  Ajānanto sukhuma 
 kammaṭṭhānesu   attano ñāṇaṃ apanāmetvā lokiyasatipaṭṭhāne abhinivisitvā lokuttaraṃ 
 nibbattetuṃ na sakkoti  pe  Paribāhiro hoti  
      Anavasesadohī hotīti paṭiggahaṇe mattaṃ ajānanto anavasesaṃ duhati  Niddesa 
 vāre panassa abhihaṭṭhuṃ pavārentīti abhiharitvā pavārenti  Ettha dve abhihārā 
 vācābhihāro paccayābhihāro ca  Vācābhihāro nāma manussā bhikkhussa santikaṃ gantvā 
  Footnote    cha Ma  sukhumaṭṭhānesu 
  
  
 page     
 vadeyyātha bhante yena atthoti pavārenti  Paccayābhihāro nāma vatthādīni 
 vā sappinavanītādīni vā gahetvā bhikkhussa santikaṃ gantvā gaṇhatha bhante 
 yāvatakena atthoti vadanti  Tatra bhikkhu mattaṃ na jānātīti bhikkhu tesu paccayesu 
 pamāṇaṃ na jānāti  dāyakassa vaso veditabbo  deyyadhammassa vaso veditabbo  
 attano thāmo veditabboti iminā nayena pamāṇayuttakaṃ aggahetvā yaṃ āharanti  
 taṃ sabbaṃ gaṇhātīti attho  Manussā vippaṭisārino na puna abhiharitvā pavārenti  
 So paccayehi kilamanto kammaṭṭhānaṃ gahetvā vaḍḍhetuṃ na sakkoti  pe  Paribāhiro 
 hoti  
      Te na atirekapūjāya pūjetā hotīti so gopālako mahāusabhe viya te there 
 bhikkhu imāya āvi ceva raho ca mettākāyakammādikāya atirekapūjāya na pūjeti  Tato 
 te therā ime amhesu garucittīkāraṃ na karontīti navake bhikkhū dvīhi saṅgahehi 
 na gaṇhanti  neva dhammasaṅgahena saṅgaṇhanti na āmisasaṅgahena saṅgaṇhanti  
 cīvarena vā pattena vā pattapariyāpannena vā  vasanaṭṭhānena vā kilamante 
 nappaṭijagganti  pāliṃ vā aṭṭhakathaṃ vā dhammakathābandhaṃ vā guḷhaganthaṃ vā na 
 sikkhāpenti  Navakā therānaṃ santikā sabbaso ime dve saṅgahe alabhamānā 
 imasmiṃ sāsane patiṭṭhātuṃ na sakkonti  Yathā tassa gopālakassa gogaṇo na 
 vaḍḍhati  evaṃ sīlādīhi na vaḍḍhanti  Yathā ca so gopālako pañcahi gorasehi  evaṃ 
 pañcahi dhammakkhandhehi paribāhirā honti  Sukkapakkho kaṇhapakkhe vuttavipallāsa 
 vasena yojetvā veditabbo    Sesaṃ imasmiṃ ceva vagge ito ca uttari sabbasuttesu 
 uttānatthamevāti    
                  Manorathapūraṇiyā nāma aṅguttaranikāyaṭṭhakathāya 
                      ekādasakanipātavaṇṇanā niṭṭhitā  
  Footnote     cha Ma  ime pāṭhā na dissanti 
  
  
 page     
               Nigamanakathā 
        ettāvatā ca  
               āyācito sumatinā therena bhadantajotipālena 
               kañcipurādīsu mayā pubbe saddhiṃ vasantena  
               Varatambapaṇṇidīpe mahāvihārampi vasanakālepi 
               vātahate viya   dume valañjamānamhi saddhamme  
               Pāraṃ piṭakattayasāgarassa gantvā ṭhitena sumatinā 
               parisuddhājīvenābhiyācitopi jīvakenāpi  
               Dhammakathānayanipuṇehi dhammakathikehi aparimāṇehi  
                  parikiḷitaparipajjitassa samāyacitrassa  
               Aṭṭhakathaṃ aṅguttaramahānikāyassa kātumāraddho    
               yamahaṃ cirakālaṭṭhitimicchanto sāsanavarassa  
               Sā hi mahāaṭṭhakathāya sāramādāya niṭṭhitā esā 
               catunavutipparimāṇāya pāliyā bhāṇavārehi  
               Sabbāgamasaṃvaṇṇanamanoratho pūrito ca me yasmā 
               etāya manorathapūraṇīti nāmaṃ tato assā  
               Ekūnasaṭṭhimatto visuddhimaggopi bhāṇavārehi 
               atthappakāsanatthāya āgamānaṃ kato yasmā  
               Tasmā tena sahāyaṃ gāthāgaṇanānayena aṭṭhakathā 
               tīhādhikadiyaḍḍhasataṃ viññeyyā bhāṇavārānaṃ  
               Tīhādhikadiyaḍḍhasatapmāṇamiti bhāṇavārato esā 
               samayaṃ pakāsayantī mahāvihārādhivāsīnaṃ  
               Mūlaṭṭhakathāsāraṃ ādāya mayā imaṃ karontena 
               yaṃ puññamupacitaṃ hotu loko sadā sukhitoti    
  Footnote    cha Ma  vākaṃ gate viya     cha Ma  ime pāṭhā na dissanti 
    Sī  tena sabbaloko sukhī hotūti  ka  tena sabbo sukhī lokoti 
  
  
 page     
      Paramasuvisuddhasaddhābuddhiviriyapaṭimaṇḍitena sīlācārajjavamaddavatādi 
 guṇasamudayasamuditena sakasamayasamayantaragahanajjhogāhanasamatthena paññāveyyattiyasamannāgatena 
 tipiṭakapariyattippabhede sāṭṭhakathe satthusāsane appaṭihatañāṇappabhāvena mahāveyyā 
 karaṇena karaṇasampattijanitasukhaviniggatamadhuroḷāravacanavaṇṇayuttena yuttamuttavādinā vā 
 divarena mahākavinā pabhinnapaṭisambhidāparivāre chaḷabhiññādippabhedaguṇapaṭimaṇḍite 
 uttarimanussadhamme suppatiṭṭhitabuddhīnaṃ therānaṃ theravaṃsappadīpānaṃ mahāvihāravāsīnaṃ 
 vaṃsālaṅkārabhūtena suvipulavisuddhabuddhinā buddhaghosoti garūhi katanāmadheyyena therena 
 katā ayaṃ manorathapūraṇī nāma aṅguttaranikāyaṭṭhakathā  
      tāva tiṭṭhatu lokasmiṃ          lokanittharaṇesinaṃ 
      dasseti kulaputtānaṃ           nayaṃ cittavisuddhiyā  
      Yāva buddhoti nāmampi         suddhacittassa tādino 
      lokamhi lokajeṭṭhassa         pavattati mahesinoti  
                           Manorathapūraṇī nāma 
                 aṅguttaranikāyaṭṭhakathā sabbākārena  niṭṭhitā  
 