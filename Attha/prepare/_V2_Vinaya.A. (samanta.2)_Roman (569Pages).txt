AṬṬHAKATHĀ Book     PĀḶI ROMAN 
 Vinaya A   samanta    
  
 Page       
  
 page   
                Samantapāsādikāya nāma vinayaṭṭhakathāya 
                 mahāvibhaṅgavaṇṇanāya dutiyo bhāgo 
                        
                      terasakaṇḍavaṇṇanā 
          yaṃ pārājikakaṇḍassa          saṅgītaṃ samanantaraṃ 
          tassa terasakassāya         mapubbapadavaṇṇanā  
      {   } Tena samayena buddho bhagavā sāvatthiyaṃ viharati jetavane 
 anāthapiṇḍikassa ārāme  Tena kho pana samayena āyasmā 
 seyyasako anabhirato brahmacariyaṃ caratīti ettha  Āyasmāti 
 piyavacanaṃ  Seyyasakoti tassa bhikkhuno nāmaṃ  Anabhiratoti 
 vikkhittacitto kāmarāgapariḷāhena paridayhamāno na pana gihibhāvaṃ 
 paṭaṭhayamāno  So tena kiso hotīti so seyyasako tena anabhiratabhāvena 
 kiso hoti  Addasā kho āyasmā udāyīti ettha  Udāyīti 
 tassa therassa nāmaṃ  Ayaṃ hi seyyasakassa upajjhāyo loludāyi 
 nāma bhantamigasapaṭibhāgo niddārāmatādimanuyuttānaṃ aññataro 
 lolabhikkhu  Kacci no tvanti kacci nu tvaṃ  Yāvadatthaṃ 
 bhuñjāti ādīsu yāvatā attho yāvadatthaṃ  Idaṃ vuttaṃ hota 
 yāvatā te bhojanena attho yattakaṃ tvaṃ icchasi tattakaṃ bhuñja 
  
  
 page   
 Yattakaṃ kālaṃ rattiṃ vā divā vā supituṃ tvaṃ icchasi tattakaṃ supa 
 mattikādīhi kāyaṃ ubbaṭaṭetvā cuṇṇādīhi ghaṃsitvā yattakaṃ nahānaṃ 
 icchasi tattakaṃ nahāhi uddesena vā paripucchāya vā vattapaṭipattiyā 
 vā kammaṭaṭhānena vā attho natthīti  Yadā te anabhirati 
 uppajjatīti yasmiṃ kāle tava kāmarāgavasena ukkaṇṭhatā 
 vikkhittacittatā uppajjati  Rāgo cittaṃ anuddhaṃsetīti kāmarāgo 
 cittaṃ dhaṃseti padhaṃseti vikkhipati ceva milāpeti ca  Tadā hatthena 
 upakkamitvā asuciṃ mocehīti tasmiṃ kāle hatthena vāyamitvā 
 asucimocanaṃ karohi evañhi te cittekaggatā bhavissatīti  
 Iti naṃ upajjhāyo anusāsi yathā taṃ bālo bālaṃ mūgo mūgaṃ  
      {   } Tesaṃ muṭṭhassatīnaṃ asampajānānaṃ niddaṃ okkamantānanti 
 satisampajaññaṃ pahāya niddaṃ otarantānaṃ  Tattha kiñcāpi niddaṃ 
 okkamantānaṃ abyākato bhavaṅgavāro pavattati satisampajaññavāro 
 galati tathāpi sayanakāle manasikāro kātabbo  Divā supantena 
 yāva nahātassa bhikkhuno kesā na sukkhanti    tāva supitvā 
 vuṭṭhahissāmīti saussāhena supitabbaṃ  Rattiṃ supantena ettakannāma 
 rattibhāgaṃ supitvā candena vā tārakāya vā idannāma ṭhānaṃ 
 pattakāle vuṭṭhahissāmīti saussāhena supitabbaṃ  Buddhānussatiādīsu 
 dasasu kammaṭṭhānesu ekaṃ aññaṃ vā cittaruciyaṃ kammaṭṭhānaṃ 
 gahetvā va niddā okkamitabbā  Evaṃ karonto hi sato sampajāno 
  Footnote     sukkhā honti  
  
  
 page   
 Satiñca sampajaññañca avijahitvāva niddaṃ okkamatīti vuccati  
 Te pana bhikkhū bālā lolā bhantamigapaṭibhāgā na evamakaṃsu  
 Tena vuttaṃ tesaṃ muṭṭhassatīnaṃ asampajānānaṃ niddaṃ okkamantānanti  
 Atthi cettha cetanā upalabbhatīti ettha ca supinante assādanacetanā 
 atthi upalabbhati  Atthesā bhikkhave cetanā sā ca kho 
 abbohārikāti bhikkhave esā assādanacetanā atthi sā ca kho 
 avisaye uppannattā abbohārikā āpattiyā aṅgaṃ na hoti  
      Iti bhagavā supinantacetanāya abbohārikabhāvaṃ dassetvā 
 evañca pana bhikkhave imaṃ sikkhāpadaṃ uddiseyyātha sañcetanikā 
 sukkavisaṭṭhi aññatra supinantā saṅghādisesoti sānuppaññattikaṃ 
 sikkhāpadaṃ paññāpesi  
      {      } Tattha saṃvijjati cetanā assāti sañcetanā  Sañcetanāva 
 sañcetanikā  Sañcetanā vā assā atthīti sañcetanikā  
 Yasmā pana yassa sañcetanikā sukkavisaṭṭhi hoti so jānanto 
 sañjānanto hoti sā cassa sukkavisaṭṭhi cecca abhivitaritvā 
 vītikkamo hoti tasmā byañjane ādaraṃ akatvā atthameva 
 dassetuṃ jānanto sañjānanto cecca abhivitaritvā  vītikkamoti 
 evamassa padabhājanaṃ  vuttaṃ  Tattha jānantoti upakkamāmīti 
 jānanto  Sañjānantoti sukkaṃ mocemīti sañjānanto  Teneva 
 upakkamajānanākārena saddhiṃ jānantoti attho  Ceccāti mocanas 
 sādacetanāvasena cetetvā pakappetvā  Abhivitaritvāti upakkamavasena 
  
  
 page   
 Maddanto nirāsaṅkaṃ cittaṃ pesetvā  Vītikkamoti evaṃ pavattassa 
 yo vītikkamo ayaṃ sañcetanikāsaddassa sikhāppatto atthoti 
 vuttaṃ hoti  
      Idāni sukkavisaṭṭhīti ettha yassa sukkassa yā visaṭṭhi taṃ 
 tāva saṃkhyāto ca vaṇṇabhedato ca dassetuṃ sukkanti dasa sukkānīti 
 ādimāha  Tattha sukkānaṃ āsayabhedato dhātunānattato ca 
 nīlādivaṇṇabhedo veditabbo  Visaṭṭhīti visaggo  Atthato 
 panetaṃ ṭhānā cāvanaṃ hoti  Tenāha visaṭṭhīti ṭhānā cāvanā 
 vuccatīti  Tattha vatthisīsaṃ kaṭi kāyoti tidhā sukkassaṭṭhānaṃ 
 kappenti  Eko kirācariyo vatthisīsaṃ sukkassaṭṭhānanti āha  
 Eko kaṭīti  Eko sakalo kāyoti   Tesu tatiyassa bhāsitaṃ 
 subhāsitaṃ  Kesalomanakhadantānaṃ hi maṃsavinimuttaṭṭhānaṃ 
 uccārapassāvakheḷasiṃghāṇikāthaddhasukkhacammāni ca vajjetvā avaseso 
 chavimaṃsalohitānugato sabbopi kāyo kāyappasādabhāvajīvitindriyābaddhapittānaṃ 
 sambhavassa ca ṭhānameva  Tathāhi rāgapariyuṭṭhānenābhibhūtānaṃ hatthīnaṃ ubhohi 
 kaṇṇacūlikāhi sambhavo nikkhamati  Mahāsenarājā ca rāgapariyuṭṭhito 
 sambhavavegaṃ adhivāsetuṃ asakkonto satthena bāhusīsaṃ phāletvā 
 vaṇamukhena nikkhantaṃ sambhavaṃ dassesīti  Ettha pana paṭhamassa 
 ācariyassa vāde mocanassādena nimitte upakkamato yattakaṃ ekā 
 khuddakamakkhikā piveyya tattake asucimhi vatthisīsato muñcitvā 
 dakasotaṃ otiṇṇamatte bahi nikkhante vā anikkhante vā 
  
  
 page   
 Saṅghādiseso  Dutiyassa vāde tatheva kaṭito muñcitvā dakasotaṃ 
 otiṇṇamatte  Tatiyassa vāde tatheva sakalakāyaṃ saṃkhobhetvā tato 
 muñcitvā dakasotaṃ otiṇṇamatte bahi nikkhante vā anikkhante vā 
 saṅghādiseso  Dakasotorohaṇaṃ cettha adhivāsetvā antarā 
 nivāretuṃ asakkuṇeyyatāya vuttaṃ  Ṭhānā cutaṃ hi avassaṃ dakasotaṃ 
 otarati tasmā ṭhānā cāvanamattenevettha āpatti veditabbā  
 Sā ca kho nimitte upakkamantasseva  Hatthaparikammapādaparikamma 
 gattaparikammakaraṇe pana sacepi asuci muccati anāpatti  Ayaṃ 
 sabbācariyasādhāraṇo vinicchayo  
      Aññatra supinantāti ettha supinoeva supinanto taṃ 
 ṭhapetvā apanetvāti vuttaṃ hoti  Tañca pana supinaṃ passanto 
 catūhi kāraṇehi passati dhātukkhobhato vā anubhūtapubbato vā 
 devatopasaṃhārato vā pubbanimittato vāti  Tattha pittādīnaṃ 
 khobhakaraṇapaccayayogena khubhitadhātuko dhātukkhobhato supinaṃ passati  
 Passanto ca nānāvidhaṃ supinaṃ passati pabbatā patanto viya ākāsena 
 gacchanto viya vāḷamigahatthicorādīhi anubaddho viya ca hoti  
 Anubhūtapubbato passanto  pubbe anubhūtapubbaṃ ārammaṇaṃ passati  
 Devatopasaṃhārato passantassa devatā atthakāmatāya vā 
 anatthakāmatāya vā atthāya vā anatthāya vā nānāvidhāni ārammaṇāni 
 upasaṃharanti  So tāsaṃ devatānaṃ ānubhāvena tāni ārammaṇāni 
 passati  Pubbanimittato passanto puññāpuññavasena 
  
  
 page   
 Uppajjitukāmassa atthassa vā anatthassa vā pubbanimittabhūtaṃ supinaṃ passata 
 bodhisattamātā viya puttapaṭilābhanimittaṃ bodhisatto viya pañca 
 mahāsupine kosalarājā viya ca soḷasa supineti  Tattha yaṃ 
 dhātukkhobhato anubhūtapubbato ca supinaṃ passati na taṃ saccaṃ hoti  
 Yaṃ devatopasaṃhārato passati taṃ saccaṃ vā hoti alikaṃ vā  
 Kuddhā hi devatā upāyena vināsetukāmā viparītampi katvā 
 dassenti  Yaṃ pana pubbanimittato passati taṃ ekantasaccameva hoti  
 Etesaṃ catunnaṃ mūlakāraṇānaṃ saṃsaggabhedatopi supinabhedo hotiyeva  
 Tañca panetaṃ catubbidhampi supinaṃ sekkhaputhujjanāva  passanti 
 appahīnavipallāsattā  Asekkhā na passanti pahīnavipallāsattā  Kiṃ 
 panetaṃ passanto sutto passati paṭibuddho udāhu nevasutto 
 napaṭibuddhoti  Kiñcettha  Yadi tāva sutto passati 
 abhidhammavirodho āpajjati  Bhavaṅgacittena hi supati  Taṃ 
 rūpanimittādiārammaṇaṃ rāgādisampayuttaṃ vā na hoti  Supinaṃ passantassa 
 ca īdisāni cittāni uppajjanti  Atha paṭibuddho passati 
 vinayavirodho āpajjati  Yaṃ hi paṭibuddho passati taṃ sabbohārikacittena 
 passati  Sabbohārikacittena ca kate vītikkame anāpatti 
 nāma natthi  Supinaṃ passantena pana kate vītikkame 
 ekantamanāpattieva  Atha nevasutto na paṭibuddho passati na   nāma 
 passati  Evañca sati supinassa abhāvova āpajjati  Na abhāvo  
  Footnote     ito paraṃ kocīti padaṃ bhaveyya  vimati  ko nāma pasusatīti  
  
  
 page   
 Kasmā  Yasmā kapimiddhapareto passati  Vuttaṃ hetaṃ 
 kapimiddhapareto kho mahārāja supīnaṃ passatīti    Kapimiddhaparetoti 
 makkaṭaniddāya yutto  Yathā hi makkaṭassa niddā lahuparivattā 
 hoti evaṃ yā niddā punappunaṃ kusalādicittavokiṇṇattā 
 lahuparivattā yassā pavattiyaṃ punappunaṃ bhavaṅgato uttaraṇaṃ hoti tāya 
 yutto supinaṃ passati  Tenāyaṃ supino kusalopi hoti akusalopi 
 abyākatopi  Tattha supinante cetiyavandanadhammassavanadhammadesanādīni 
 karontassa kusalo pāṇātipātādīni karontassa akusalo dvīhi 
 aṅgehi mutto āvajjanatadārammaṇakkhaṇe abyākatoti veditabbo  
 Svāyaṃ dubbalavatthukattā cetanāya paṭisandhiṃ ākaḍḍhituṃ asamattho 
 pavatte pana aññehi kusalākusalehi upatthambhito vipākaṃ deti  
 Kiñcāpi vipākaṃ deti athakho avisaye uppannattā abbohārikāva 
 supinantacetanā  Tenāha ṭhapetvā supinantanti  
      Saṅghādisesoti imassa āpattinikāyassa nāmaṃ  Tasmā yā 
 aññatra supinantā sañcetanikā sukkavisaṭṭhi ayaṃ saṅghādiseso 
 nāma āpattinikāyoti evamettha sambandho veditabbo  Vacanattho 
 panettha saṅgho ādimhi ceva sese ca icchitabbo assāti 
 saṅghādisesoti  Kiṃ vuttaṃ hoti  Imaṃ āpattiṃ āpajjitvā 
 vuṭṭhātukāmassa yantaṃ āpattivuṭṭhānaṃ tassa ādimhi ceva parivāsanatthāya 
 ādito sese majjhe mānattadānatthāya mūlāya paṭikkassanena vā 
 saha mānattadānatthāya avasāne abbhānatthāya ca saṅgho icchitabbo  
  Footnote     naYu  milindapañhā       
  
  
 page   
 Na hettha ekampi kammaṃ vinā saṅghena sakkā kātunti  Saṅgho 
 ādimhi ceva sese ca icchitabbo assāti saṅghādiseso  Byañjanaṃ 
 pana anādayitvā atthameva dassetuṃ saṅghova tassā āpattiyā 
 parivāsaṃ deti mūlāya paṭikassati mānattaṃ deti abbheti na sambahulā 
 na ekapuggalo tena vuccati saṅghādisesoti idamassa padabhājanaṃ  
         Saṅghādisesoti yaṃ vuttaṃ taṃ suṇohi yathākathaṃ 
         saṅghova deti parivāsaṃ mūlāya paṭikassati 
         mānattaṃ deti abbheti tenetaṃ iti vuccatīti   
 parivāre vacanakāraṇañca vuttaṃ  Tattha ca parivāsadānādīni 
 samuccayakkhandhake vitthārato āgatāni  Tattheva nesaṃ vaṇṇanaṃ karissāma  
 Tasseva vā āpattinikāyassāti tassa eva āpattisamūhassa  Tattha 
 kiñcāpi ayaṃ ekāva āpatti ruḷhisaddena pana avayave 
 samūhavohārena vā nikāyo vutto eko vedanākkhandho eko 
 viññāṇakkhandhoti ādīsu viya  
      Evaṃ uddiṭṭhasikkhāpadaṃ padānukkamena vibhajitvā idāni imaṃ 
 sukkavisaṭṭhiṃ āpajjantassa upāyañca kālañca adhippāyañca 
 adhippāyavatthuñca dassetuṃ  ajjhattarūpe mocetīti ādimāha  Ettha 
 hi ajjhattarūpādīhi catūhi padehi upāyo dassito  Ajjhattarūpe 
 hi vā moceyya bahiddhārūpe vā ubhayattha vā ākāse vā kaṭiṃ 
 kampento  Ito paraṃ añño upāyo natthi  Tattha rūpe 
 ghaṭṭetvā mocentopi rūpena ghaṭṭetvā mocentopi rūpe moceticceva 
  Footnote     parivāra  vi        
  
  
 page   
 Veditabbo  Rūpe hi sati so moceti na rūpaṃ alabhitvāti  
 Rāgūpatthambhādīhi pana pañcahi kālo dassito  Rāgūpatthambhādikālesu 
 hi aṅgajātaṃ kammaniyaṃ hoti yassa kammaniyatte sati 
 moceti  Ito paraṃ añño kālo natthi  Na hi vinā 
 rāgūpatthambhādīhi pubbaṇhādayo kālabhedā mocane nimittā honti  
 Ārogyatthāyāti ādīhi dasahi adhippāyo dassito  Evarūpena 
 hi adhippāyabhedena moceti na aññathā  Nīlādīhi pana dasahi 
 navamassa adhippāyassa vatthu dassitaṃ  Vīmaṃsanto hi  Nīlādīsu 
 aññataravasena vīmaṃsati na tehi vinimuttanti  {   } Ito paraṃ imesaṃyeva 
 ajjhattarūpādīnaṃ padānaṃ pakāsanatthaṃ ajjhattarūpeti ajjhattaupādinnarūpeti 
 ādi vuttaṃ  Tattha ajjhattaupādinnarūpeti attano 
 hatthādibhede rūpe  Bahiddhāupādinneti parassa tādiseyeva  
 Anupādinneti tālacchiddādibhede  Tadubhayeti attano  ca parassa ca 
 rūpe  Ubhayaghaṭṭanavasenetaṃ vuttaṃ  Attano rūpena ca anupādinnarūpena 
 ca ekato ghaṭṭanepi labbhati  Ākāse vāyamantassāti 
 kenaci rūpena aghaṭṭetvā ākāseyeva kaṭikampanappayogena aṅgajātaṃ 
 cālentassa  Rāgūpatthambheti rāgassa balavabhāvena rāgena vā 
 aṅgajātassa upatthambhe  Thaddhabhāve sañjāteti vuttaṃ hoti  
 Kammaniyaṃ hotīti mocanakammakkhamaṃ ajjhattarūpādīsu upakkamārahaṃ 
 hoti  Uccāliṅgapāṇakadaṭṭhupatthambheti uccāliṅgapāṇakadaṭṭhena 
 aṅgajāte upatthaddhe  Uccāliṅgapāṇakā nāma lomasapāṇakā 
  
  
 page    
 Honti tesaṃ lomehi phuṭṭhaṃ aṅgajātaṃ kaṇḍuṃ gahetvā thaddhaṃ hoti  
 Tattha yasmā tāni lomāni aṅgajātaṃ ḍaṃsantāni viya ijjhanti 
 tasmā uccāliṅgapāṇakadaṭṭhenāti vuttaṃ  Atthato pana 
 uccāliṅgapāṇakalomavedhanenāti vuttaṃ hoti  {   } Arogo bhavissāmīti 
 mocetvā arogo bhavissāmi  Sukhavedanaṃ uppādessāmīti mocanena 
 muccanuppattiyā muttapaccayā ca yā sukhā vedanā hoti taṃ 
 uppādessāmīti attho  Bhesajjaṃ bhavissatīti idaṃ me mocitaṃ kiñcideva 
 bhesajjaṃ bhavissati  Dānaṃ dassāmīti mocetvā kīṭakipīlikādīnaṃ 
 pāṇānaṃ dānaṃ dassāmi  Puññaṃ bhavissatīti mocetvā kīṭādīnaṃ 
 dentassa puññaṃ bhavissati  Yaññaṃ yajissāmīti mocetvā kīṭādīnaṃ 
 yaññaṃ yajissāmi  Kiñci kiñci mantapadaṃ vatvā dassāmīti vuttaṃ 
 hoti  Saggaṃ gamissāmīti mocetvā kīṭādīnaṃ dinnadānena vā 
 puññena vā yaññena vā saggaṃ gamissāmi  Vījaṃ bhavissatīti 
 kulavaṃsaṅkurassa dārakassa vījaṃ bhavissati  Iminā me vījena putto 
 nibbattitsatīti iminā adhippāyena mocetīti attho  Vīmaṃsatthāyāti 
 jānanatthāya  Nīlaṃ bhavissatīti ādīsu jānissāmi tāva kiṃ me 
 mocitaṃ nīlaṃ bhavissati pītakādīsu aññataravaṇṇanti evamattho 
 daṭṭhabbo  Khiḍḍādhippāyoti khiḍḍāpasuto  Tena tena 
 adhippāyena kīḷanto mocetīti vuttaṃ hoti  
      {   } Idāni yadidaṃ ajjhattarūpe mocetīti ādi vuttaṃ tattha yathā 
 mocento āpattiṃ āpajjati tesañca padānaṃ vasena yattako 
  
  
 page    
 Āpattibhedo hoti taṃ sabbaṃ dassento ajjhattarūpe ceteti 
 upakkamati muccati āpatti saṅghādisesassāti ādimāha  Tattha 
 cetetīti mocanassādasampattāya cetanāya muccatūti ceteti  
 Upakkamatīti tadanurūpaṃ vāyāmaṃ karoti  Muccatīti evaṃ cetentassa 
 tadanurūpena vāyāmena vāyamato sukkaṃ ṭhānā cavati  Āpatti 
 saṅghādisesassāti imehi tīhi aṅgehi assa puggalassa saṅghādiseso 
 nāma āpatti hotīti attho  Esa nayo bahiddhārūpeti ādīsupi 
 avasesesu aṭṭhavīsatiyā padesu  Ettha pana dve āpattisahassāni 
 nīharitvā dassetabbāni  Kathaṃ  Ajjhattarūpe tāva rāgūpatthambhe 
 ārogyatthāya nīlaṃ mocentassa ekā āpatti ajjhattarūpeyeva 
 rāgūpatthambhe ārogyatthāya pītakādīnaṃ mocanavasena aparā navāti 
 dasa  Yathā ca ārogyatthāya dasa evaṃ sukhādīnaṃ navannaṃ padānaṃ 
 atthāya ekekapadena dasa dasa katvā navuti  Iti imā ca navuti 
 purimā ca dasāti rāgūpatthambhe tāva sataṃ  Yathā pana rāgūpatthambhe 
 evaṃ vaccūpatthambhādīsupi catūsu ekekasmiṃ upatthambhe sataṃ sataṃ katvā 
 cattāri satāni  Iti imāni cattāri purimañca ekaṃ ajjhattarūpe 
 tāva pañcannaṃ upatthambhānaṃ vasena pañca satāni  Yathā ca 
 ajjhattarūpe pañca evaṃ bahiddhārūpe pañca ajjhattabahiddhārūpe 
 pañca ākāse kaṭiṃ kappentassa pañcāti sabbānipi catunnaṃ pañcakānaṃ 
 vasena dve āpattisahassāni veditabbāni  
      Idāni ārogyatthāyāti ādīsu tāva dasasu padesu paṭipāṭiyā 
  
  
 page    
 Vā uppaṭipāṭiyā vā heṭṭhā vā gahetvā upari gaṇhantassa 
 upari vā gahetvā heṭṭhā gaṇhantassa ubhato vā gahetvā majjhe 
 ṭhapentassa majjhe vā gahetvā ubhato harantassa sabbamūlakaṃ vā 
 katvā gaṇhantassa cetanūpakkamamocane sati visaṃketo nāma natthīti 
 dassetuṃ ārogyatthañca sukhatthañcāti khaṇḍacakkabaddhacakkādibhedavicittaṃ 
 pālimāha  Tattha ārogyatthañca sukhatthañca ārogyatthañca 
 bhesajjatthañcāti evaṃ ārogyapadaṃ sabbapadehi yojetvā vuttamekaṃ 
 khaṇḍacakkaṃ  Sukhapadādīni sabbapadehi yojetvā yāva attano 
 attano atītānantaraṃ padaṃ tāva ānetvā vuttāni nava baddhacakkānīti 
 evaṃ ekamūlakāni dasa cakkāni honti  Tāni dumūlakādīhi saddhiṃ 
 asammohato vitthāretvā veditabbāni  Attho panettha pākaṭoyeva  
 Yathā ca ārogyatthāyāti ādīsu dasasu padesu evaṃ nīlādīsupi 
 nīlañca pītakañca ceteti upakkamatīti ādinā nayena cakkāni vuttāni  
 Tānipi asammohato vitthāretvā veditabbāni  Attho panetthāpi 
 pākaṭoyeva  Puna ārogyatthañca nīlañca ārogyatthañca 
 sukhatthañca nīlañca pītakañcāti ekenekaṃ dvīhi dve  pe  Dasahi 
 dasāti evaṃ purimapadehi saddhiṃ pacchimapadāni yojetvā ekaṃ missakacakkaṃ 
 vuttaṃ  Idāni yasmā nīlaṃ mocessāmīti cetetvā upakkamantassa 
 pītakādīsupi muttesu pītakādivasena cetetvā upakkamantassa itaresu 
 muttesupi nevatthi visaṃketo tasmā etampi nayaṃ dassetuṃ nīlaṃ 
 mocessāmīti ceteti upakkamati pītakaṃ muccatīti ādinā nayena 
  
  
 page    
 Cakkāni vuttāni  Tato paraṃ sabbapacchimapadaṃ nīlādīhi navahi padehi 
 yojetvā kucchicakkannāma vuttaṃ  Tato pītakādīni nava padāni ekena 
 nīlapadeneva saddhiṃ yojetvā piṭṭhicakkannāma vuttaṃ  Tato lohitakādīni 
 nava padāni ekena pītakapadeneva saddhiṃ yojetvā dutiyaṃ piṭṭhicakkaṃ vuttaṃ  
 Evaṃ lohitakapadādīhipi saddhiṃ itarāni nava nava padāni yojetvā 
 aññānipi aṭṭha cakkāni vuttānīti evaṃ dasagatikaṃ piṭṭhicakkaṃ veditabbaṃ  
 Evaṃ khaṇḍacakkādīnaṃ anekesaṃ cakkānaṃ vasena vitthārato garukāpattimeva 
 dassetvā aṅgavaseneva garukāpattiñca lahukāpattiñca anāpattiñca 
 dassetuṃ ceteti upakkamati muccatīti ādimāha  Tattha purimanayeneva 
 ajjhattarūpādīsu rāgādiupatthambhe sati ārogyādīnaṃ atthāya cetentassa 
 upakkamitvā asucimocane tivaṅgasampannā garukāpatti vuttā  
 Dutiyanayena cetentassa upakkamantassa ca mocane asati duvaṅgasampannā 
 lahukā thullaccayāpatti  Ceteti na upakkamati muccatīti ādīhi 
 chahi nayehi anāpatti  Ayaṃ pana āpattānāpattibhedo saṇho 
 sukhumo tasmā suṭṭhu sallakkhetabbo  Suṭaṭhu sallakkhetvā kukkuccaṃ 
 pucchitena āpatti vā anāpatti vā ācikkhitabbā  Vinayakammaṃ 
 vā kātabbaṃ  Asallakkhetvā karonto hi roganidānaṃ ajānitvā 
 bhesajjaṃ karonto vejjo viya vighātañca āpajjati na ca taṃ puggalaṃ 
 tikicchituṃ samattho hoti  Tatrāyaṃ sallakkhaṇavidhi  Kukkuccena āgato 
 bhikkhu yāvatatiyaṃ pucchitabbo katamena payogena katarena rāgena 
 āpannosīti  Sace paṭhamaṃ aññaṃ vatvā pacchā aññaṃ vadeti na ekamaggena 
  
  
 page    
 Katheti so vattabbo tvaṃ na ekamaggena kathesi pariharasi na 
 sakkā tava vinayakammaṃ kātuṃ gaccha sotthiṃ gavesāti  Sace pana 
 tikkhattuṃpi ekamaggeneva katheti yathābhūtaṃ attānaṃ āvikaroti athassa 
 āpattānāpattigarukalahukāpattivinicchayatthaṃ ekādasannaṃ rāgānaṃ vasena 
 ekādasa payogā samavekkhitabbā  Tatrīme ekādasa rāgā 
 mocanassādo muccanassādo muttassādo methunassādo phassassādo 
 kaṇḍavanassādo dassanassādo nisajjassādo vācassādo gehasitappemaṃ 
 vanabhaṅgiyanti  Tattha mocetuṃ assādo mocanassādo  Muccane 
 assādo muccanassādo  Mutte assādo muttassādo  Methune 
 assādo methunassādo  Phasse assādo phassassādo  Kaṇḍavane 
 assādo kaṇḍavanassādo  Dassane assādo dassanassādo  
 Nisajjāyaṃ assādo nisajjassādo  Vācāyaṃ assādo vācassādo  
 Gehasitaṃ pemaṃ gehasitappemaṃ  Vanabhaṅgiyanti yaṅkiñci pupphaphalādi 
 vanato bhañjitvā ābhaṭaṃ  Ettha ca navahi padehi sampayuttaassādasīsena 
 rāgo vutto  Ekena  padena sarūpeneva ekena padena 
 vatthunā vutto  Vanabhaṅgo hi rāgassa vatthu na rāgoyeva  
 Etesaṃ pana rāgānaṃ vasena evaṃ payogā samavekkhitabbā  
 Mocanassāde  Mocanassādacetanāya cetento ceva assādento ca 
 upakkamati muccati saṅghādiseso  Tatheva cetento ca assādento 
 ca upakkamati na muccati thullaccayaṃ  Sace pana sayanakāle rāgapariyuṭṭhito 
 hutvā ūrunā vā muṭṭhinā vā aṅgajātaṃ gāḷhaṃ pīḷetvā 
  
  
 page    
 Mocanatthāya saussāhova supati  Supantassa cassa asuci muccati 
 saṅghādiseso  Sace rāgāpariyuṭṭhānaṃ asubhamanasikārena 
 vūpasametvāsuddhacitto supati supantassa muttepi anāpatti  Muccanassāde  
 Attano dhammatāya muccamānaṃ assādeti na upakkamati muccati anāpatti  
 Sace pana muccamānaṃ assādento upakkamati tena upakkamena mutte 
 saṅghādiseso  Attano dhammatāya muccamāne mā kāsāvaṃ vā senāsanaṃ 
 vā dussīti aṅgajātaṃ gahetvā jagganatthāya udakaṭṭhānaṃ gacchati 
 vaṭṭatīti mahāpaccariyaṃ vuttaṃ  Muttassāde    attano dhammatāya 
 mutte ṭhānā cute asucimhi pacchā assādentassa vinā upakkamena 
 muccati anāpatti  Sace assādetvā puna mocanatthāya nimitte 
 upakkamitvā moceti saṅghādiseso  Methunassāde  Methunarāgena 
 mātugāmaṃ gaṇhāti  Tena payogena asuci muccati anāpatti  
 Methunadhammassa payogattā pana tādise gahaṇe dukkaṭaṃ  Sīsaṃ patte 
 pārājikaṃ  Sace methunarāgena ratto puna assādetvā mocanatthāya 
 nimitte upakkamitvā moceti saṅghādiseso  Phassassāde  Duvidho 
 phasso ajjhattiko ca bāhiro ca  Ajjhattike tāva  Attano 
 nimittaṃ thaddhaṃ mudukanti jānissāmīti vā lolabhāvena vā kīḷāpayato 
 asuci muccati anāpatti  Sace kīḷāpento assādetvā 
 mocanatthāya nimitte upakkamitvā moceti saṅghādiseso  Bāhiraphasse 
 pana  Kāyasaṃsaggarāgena mātugāmassa aṅgamaṅgāni parāmasato ceva 
 āliṅgato ca asuci muccati anāpatti  Kāyasaṃsaggasaṅghādisesaṃ 
  
  
 page    
 Pana āpajjati  Sace kāyasaṃsaggarāgena ratto puna assādetvā 
 mocanatthāya nimitte upakkamitvā moceti visaṭṭhipaccayāpi 
 saṅghādiseso  Kaṇḍavanassāde  Daddukacchupiḷakāpāṇakādīnaṃ 
 aññataravasena kaṇḍavamānaṃ nimittaṃ kaṇḍavanassādeneva kaṇḍavato asuci 
 muccati anāpatti  Kaṇḍavanassādena ratto puna assādetvā 
 mocanatthāya nimitte upakkamitvā moceti saṅghādiseso  
 Dassanassāde  Dassanassādena punappunaṃ mātugāmassa anokāsaṃ 
 upanijjhāyato asuci muccati anāpatti  Mātugāmassa anokāsūpanijjhāne 
 pana dukkaṭaṃ  Sace dassanassādena ratto puna assādetvā 
 mocanatthāya nimitte upakkamitvā moceti saṅghādiseso  
 Nisajjassāde  Mātugāmena saddhiṃ rahonisajjassādarāgena nisinnassa asuci 
 muccati anāpatti  Rahonisajjapaccayā pana āpannāya āpattiyā 
 kāretabbo  Sace nisajjassādena ratto puna assādetvā mocanatthāya 
 nimitte upakkamitvā moceti saṅghādiseso  Vācassāde  
 Vācassādarāgena mātugāmaṃ methunasannissitāhi vācāhi obhāsantassa asuci 
 muccati anāpatti  Duṭaṭhullavācāsaṅghādisesaṃ pana āpajjati  Sace 
 vācassādena ratto puna assādetvā puna mocanatthāya nimitte 
 upakkamitvā moceti saṅghādiseso  Gehasitappeme  Mātaraṃ vā 
 mātuppemena bhaginiṃ vā bhaginippemena punappunaṃ parāmasato ceva 
 āliṅgato ca asuci muccati anāpatti  Gehasitappemena phusanapaccayā 
 dukkaṭaṃ  Sace gehasitappemena ratto puna assādetvā mocanatthāya 
  
  
 page    
 Nimitte upakkamitvā moceti saṅghādiseso  Vanabhaṅge  Itthīpurisā 
 aññamaññaṃ kiñcideva tambūlagandhapupphavāsādippakāraṃ paṇṇākāraṃ 
 mittasanthavabhāvassa daḷhabhāvatthāya pesenti ayaṃ vanabhaṅgo nāma  
 Tañce mātugāmo kassaci saṃsaṭṭhavihārikassa kulūpakabhikkhuno peseti 
 tassa ca asukāya nāma idaṃ pesitanti sārattassa punappunaṃ hatthehi 
 taṃ vanabhaṅgaṃ kīḷāpayato asuci muccati anāpatati  Sace vanabhaṅge 
 sāratto puna assādetvā mocanatthāya nimitte upakkamitvā moceti 
 saṅghādiseso  Sace upakkamantepi na muccati thullaccayaṃ  
 Evametesaṃ ekādasannaṃ rāgānaṃ vasena ime ekādasa payoge 
 samavekkhitvā āpatti vā anāpatti vā sallakkhetabbā  
 Sallakkhetvā sace garukā hoti garukāti ācikkhitabbā   Sace lahukā 
 hoti lahukāti ācikkhitabbā  Tadanurūpañca vinayakammaṃ kātabbaṃ  
 Evaṃ hi kataṃ sukataṃ hoti roganidānaṃ ñatvā vejjena kataṃ 
 bhesajjamiva  Tassa ca puggalassa sotthibhāvāya saṃvattati  
      {   } Ceteti na upakkamatīti ādīsu  Mocanassādacetanāya ceteti 
 na upakkamati muccati anāpatti  Mocanassādapīḷito aho vata 
 mucceyyāti ceteti na upakkamati na muccati anāpatti  
 Mocanassādena na ceteti phassassādena kaṇḍavanassādena vā 
 upakkamati muccati anāpatti  Tatheva na ceteti upakkamati 
 na muccati anāpatti  Kāmavitakkaṃ vitakkento mocanatthāya 
 na ceteti na upakkamati muccati anāpatti  Sace panassa 
  
  
 page    
 Vitakkayatopi na muccati  Idaṃ āgatameva hoti na ceteti na 
 upakkamati na muccati anāpattīti  Anāpatti supinantenāti 
 suttassa supine methunadhammaṃ paṭisevantassa viya kāyasaṃsaggādīni 
 āpajjantassa viya supinanteva kāraṇena yassa asuci muccati 
 tassa anāpatti  Supine pana uppannāya assādacetanāya sacassa 
 visayo hoti niccalena bhavitabbaṃ na hatthena nimittaṃ kīḷāpetabbaṃ  
 Kāsāvapaccattharaṇarakkhaṇatthaṃ pana hatthapuṭena gahetvā jagganatthāya 
 udakaṭṭhānaṃ gantuṃ vaṭṭati  Namocanādhippāyassāti yassa bhesajjena 
 vā nimittaṃ ālimpentassa uccārādīni vā karontassa 
 namocanādhippāyassa muccati tassāpi anāpatti  Ummattakassa duvidhassāpi 
 anāpatti  Idha seyyasako ādikammiko  Tassa anāpatti 
 ādikammikassāti  
                  Padabhājanīyavaṇṇanā niṭṭhitā  
      Samuṭṭhānādīsu  Idaṃ sikkhāpadaṃ paṭhamapārājikasamuṭṭhānaṃ 
 kāyacittato samuṭṭhāti kiriyā saññāvimokakhaṃ sacittakaṃ lokavajjaṃ 
 kāyakammaṃ akusalacittaṃ duvedanaṃ sukhamajjhattadvayenāti  
      {   } Vinītavatthūsu supinavatthu anuppaññattiyaṃ vuttanayameva  
 Uccārapassāvavatthūni uttānatthāneva  Vitakkavatthusmiṃ kāmavitakkanti 
 gehasitakāmavitakkaṃ  Tattha kiñcāpi anāpatti vuttā athakho 
 vitakkagatikena na bhavitabbaṃ  Uṇhodakavatthu paṭhamaṃ uttānameva  
 Dutiye so bhikkhu mocetukāmo uṇhodakena nimittaṃ paharitvā 
  
  
 page    
 Paharitvā nahāyi  Tenassa āpatti vuttā  Tatiye upakkamassa 
 atthitāya thullaccayaṃ  Bhesajjakaṇḍavanavatthūni uttānatthāneva  
      {   } Maggavatthūsu paṭhamassa thūlaūrussa maggaṃ gacchantassa sambādhaṭṭhāne 
 ghaṭṭanāya asuci mucci  Tassa namocanādhippāyattā anāpatti  
 Dutiyassa tatheva mucci mocanādhippāyattā pana saṅghādiseso  Tatiyassa 
 na mucci upakkamasambhavato pana thullaccayaṃ  Tasmā maggaṃ gacchantena 
 uppanne pariḷāhe na gantabbaṃ  Gamanaṃ upacchinditvā 
 asubhādimanasikārena cittaṃ vūpasametvā suddhacittena kammaṭṭhānaṃ ādāya 
 gantabbaṃ  Sace ṭhito vinodetuṃ na sakkoti maggā okkamma 
 nisīditvā vinodetvā kammaṭṭhānaṃ ādāya suddhacitteneva gantabbaṃ  
 Vatthivatthūsu te bhikkhū vatthiṃ daḷhaṃ gahetvā pūretvā pūretavā 
 gāmadārakā viya passāvamakaṃsu  Jantāgharavatthusmiṃ udarantāpentasasa 
 mocanādhippāyassāpi amocanādhippāyassāpi mutte anāpattiyeva  
 Parikammaṃ karontassa nimittacālanavasena asuci muccati  Tasmā 
 āpattiṭaṭhāne āpatti vuttā  {   } Ūrughaṭṭāpanavatthūsu yesaṃ āpatti vuttā 
 te aṅgajātasāmantā ghaṭṭentā taṃ aṅgajātaṃ phusāpesunati veditabbāti 
 evaṃ kurundaṭṭhakathāyaṃ vuttaṃ  Sāmaṇerādivatthūni uttānatthāneva  
      {   } Kāyatthambhanavatthusmiṃ kāyaṃ thambhentassāti ciraṃ nisīditvā vā 
 nipajjitvā vā navakammaṃ vā katvā ālasiyaṃ vimocanatthaṃ 
 vitthambhentassa  Upanijjhāyavatthusmiṃ sacepi paṭasataṃ nivatthā hoti 
 purato vā pacchato vā ṭhatvā imasmiṃ nāmokāse nimittanti 
  
  
 page    
 Upanijjhāyantassa dukkaṭameva  Anivatthagāmadārikānaṃ nimittaṃ 
 upanijjhāyantassa pana kimeva vattabbaṃ  Tiracchānagatānampi nimitte 
 eseva nayo  Itocītoca aviloketvā pana divasampi ekappayogena 
 upanijjhāyantassa ekameva dukkaṭaṃ  Itocītoca viloketvā 
 punappunaṃ upanijjhāyantassa payoge payoge dukkaṭaṃ  
 Ummīlananimīlanavasena na kātabbo  Sahasā upanijjhāyitvā puna paṭisaṅkhā 
 saṃvare tiṭṭhato anāpatti  Taṃ saṃvaraṃ pahāya puna upanijjhāyato 
 dukkaṭameva  {   } Tālacchiddādivatthūni uttānatthāneva  Nahānavatthūsu 
 ye udakasotaṃ nimittena pahariṃsu tesaṃ āpatti vuttā  
 Udañjalavatthūsupi eseva nayo  Ettha ca udañjalanti 
 udakacikkhallo vuccati  Eteneva upāyena ito parāni sabbāneva 
 udake dhāvanādivatthūni veditabbāni  Ayaṃ pana viseso 
 pupphāvaliyavatthūsu  Sace namocanādhippāyassa anāpatti  Kīḷanapaccayā pana 
 dukkaṭaṃ hotīti  
      Samantapāsādikāya vinayasaṃvaṇṇanāya sukkavisaṭṭhisikkhāpadavaṇṇanā 
 niṭṭhitā  
      {   } Tena samayena buddho bhagavāti kāyasaṃsaggasikkhāpadaṃ  Tatrāyaṃ 
 anuttānapadavaṇṇanā  Araññe viharatīti na āveṇike araññe 
 jetavanavihārasseva paccante ekapasse  Majjhe gabbhoti tassa 
 cassa vihārassa majjhe gabbho hoti  Samantā pariyāgāroti samantā 
 panassa maṇḍalamālaparikkhepo hoti  So kira majjhe caturassaṃ gabbhaṃ 
  
  
 page    
 Katvā bahi maṇḍalamālaparikkhepena kato yathā sakkā hoti 
 antoyeva āvijjhantehi vicarituṃ  Suppaññattanti suṭṭhu ṭhapitaṃ  
 Yathā yathā yasmiñca yasmiñca okāse ṭhapitaṃ pāsādikaṃ hoti lokarañjitaṃ 
 tathā tathā tasmiṃ tasmiṃ okāse ṭhapitaṃ  Vattasīsena hi so ekakiccampi na 
 karoti  Ekacce vātapāneti yesu vivaṭesu andhakāro hoti tāni 
 vivaranto yesu vivaṭesu āloko hoti tāni thakento  Evaṃ 
 vutte sā brāhmaṇī taṃ brāhmaṇaṃ etadavocāti evaṃ tena brāhmaṇena 
 pasaṃsitvā vutte sā brāhmaṇī pasanno ayaṃ brāhmaṇo 
 pabbajitukāmo maññeti sallakkhetvā nigūhitabbampi taṃ attano 
 vippakāraṃ pakāsentī kevalaṃ tassa saddhāvighātāpekkhā hutvā etaṃ 
 kuto tassa uḷārattatāti ādivacanamavoca  Tattha uḷāro attā 
 assāti uḷārattā  Uḷārattano bhāvo uḷārattatā  Kulitthīhīti 
 ādīsu kulitthiyo nāma gharasāminiyo  Kuladhītā nāma purisantaragatā 
 kuladhītaro  Kulakumāriyo nāma aniviṭaṭhā vuccanti  Kulasuṇhā 
 nāma parakulato ānītā kuladārakānaṃ vadhuyo  
      {   } Otiṇṇoti yakkhādīhi viya sattā anto uppajjantena rāgena 
 otiṇṇo  Kūpādīni viya sattā asamavekkhitvā rajanīye ṭhāne 
 rajanto sayaṃ vā rāgaṃ otiṇṇo  Yasmā pana ubhayathāpi 
 rāgasamaṅgissevetaṃ adhivacanaṃ tasmā otiṇṇo nāma sāratto 
 apekkhavā paṭibaddhacittoti evamassa padabhājanaṃ vuttaṃ  Tattha 
 sārattoti kāyasaṃsaggarāgena suṭṭhu ratto  Apekkhavāti 
  
  
 page    
 Kāyasaṃsaggāpekkhāya apekkhavā  Paṭibaddhacittoti kāyasaṃsaggarāgeneva tasmiṃ 
 vatthusmiṃ paṭibaddhacitto  Vipariṇatenāti parisuddhabhavaṅgasantatisaṅkhātaṃ 
 pakatiṃ jahitvā aññathā pavattena virūpaṃ vā pariṇatena virūpaṃ 
 parivattena  Yathā parivattamānaṃ virūpaṃ hoti evaṃ parivattetvā 
 ṭhitenāti adhippāyo  {   } Yasmā pana taṃ rāgādīhi sampayogaṃ nātivattati 
 tasmā vipariṇatanti rattampi cittanti ādinā nayena tassa padabhājanaṃ 
 vatvā ante idhādhippetamatthaṃ dassento apica rattaṃ cittaṃ 
 imasmiṃ atthe adhippetaṃ vipariṇatanti āha  Tadahujātāti taṃ divasaṃ 
 jātā jātamattā allamaṃsapesīvaṇṇā  Evarūpāyapi hi saddhiṃ 
 kāyasaṃsagge saṅghādiseso methunavītikkame pārājikaṃ rahonisajjassāde 
 pācittiyañca hoti  Pagevāti paṭhamameva  Kāyasaṃsaggaṃ 
 samāpajjeyyāti hatthaggahaṇādikāyasampayogaṃ kāyasammissibhāvaṃ 
 samāpajjeyya  Yasmā panetaṃ samāpajjantassa yo so kāyasaṃsaggo 
 nāma so atthato ajjhācāro hoti rāgavasena abhibhavitvā 
 saññamavelaṃ ācāro tasmāssa saṅkhepenatthaṃ dassento ajjhācāro 
 vuccatīti padabhājanamāha  Hatthaggāhaṃ vāti ādibhedaṃ panassa 
 vitthārenettha dassanaṃ    Tattha hatthādīnaṃ vibhāgadassanatthaṃ hattho 
 nāma kupparaṃ   upādāyāti ādimāha  Tattha kupparaṃ upādāyāti 
 dutiyamahāsandhiṃ upādāya  Aññattha pana maṇibandhato yāva agganakhā 
  Footnote     ādi bhedaṃ   dassitanti yojanāpāṭho     sabbapotthakesu kappūranti dissati  
  tañca kho ekaccassa sasilesarukkhassa vā tassa vā silesassa bhesajjatthāya vicuṇṇakatassa 
  atthavācakaṃ hoti  
  
  
 page    
 Hattho  Idha saddhiṃ agganakhāya   kupparato paṭṭhāya adhippeto  
 Suddhakesānaṃ vāti suttādīhi amissānaṃ suddhānaṃ kesānaṃyeva    
 Veṇīti tīhi kesavaṭṭīhi vinaddhitvā katakesakalāpassetaṃ adhivacanaṃ  
 Suttamissāti pañcavaṇṇena suttena kese missetvā katā  
 Mālāmissāti vassikapupphādīhi missetvā tīhi kesavaṭṭīhi vinaddhitvā 
 vā katā  Avinaddhopi vā kevalaṃ pupphamissako kesakalāpo idha veṇīti 
 veditabbo  Hiraññamissāti kahāpaṇamālāya missetvā katā  
 Suvaṇṇamissāti suvaṇṇacirakehi vā pāmaṅgādīhi vā missetvā 
 katā  Muttāmissāti muttāvalīhi missetvā katā  Maṇimissāti 
 suttāruḷhehi maṇīhi missetvā katā  Etāsu hi yaṅkiñci veṇiṃ 
 gaṇhantassa saṅghādisesoyeva  Ahaṃ missakaveṇiṃ aggahesinti vadantassa 
 mokkho natthi  Veṇiggahaṇena cettha kesā gahitā va honti 
 tasmā yopi ekaṃ kesaṃ gaṇhāti tassāpi āpattiyeva    hatthañca 
 veṇiñca ṭhapetvāti idha vuttalakkhaṇaṃ hatthañca sabbappakārañca 
 veṇiṃ ṭhapetvā avasesaṃ sarīraṃ aṅganti veditabbaṃ  Evaṃ paricchinnesu 
 hatthādīsu hatthassa gahaṇaṃ hatthaggāho  Veṇiyā gahaṇaṃ veṇiggāho  
 Avasesassa sarīrassa parāmasanaṃ aññatarassa vā aññatarassa vā 
 aṅgassa parāmasanaṃ  Yo taṃ hatthaggāhaṃ vā veṇiggāhaṃ vā 
 aññatarassa vā aññatarassa vā aṅgassa parāmasanaṃ samāpajjeyya 
 tassa saṅghādiseso nāma āpattinikāyo hotīti ayaṃ sikkhāpadassa 
  Footnote     agganakhena     veṇi nāma suddhakesā vāti pāli  
  
  
 page    
 Attho  
      {   } Yasmā pana yo ca hatthaggāho yo ca veṇiggāho yañca 
 avasesassa aṅgassa parāmasanaṃ taṃ sabbampi bhedato dvādasavidhaṃ 
 hoti tasmā taṃ bhedaṃ dassetuṃ āmasanā parāmasanāti ādinā 
 nayena tassa padabhājanaṃ vuttaṃ  Tattha yañca vuttaṃ āmasanā 
 nāma āmaṭṭhamattā yañca chupanannāma phuṭṭhamattanti imesaṃ ayaṃ 
 viseso  Āmasanāti āpajjanā phuṭṭhokāsaṃ anatikkamitvāpi 
 tattheva saṅghaṭṭanā  Ayaṃ hi āmaṭṭhamattāti vuccati  Chupananti 
 asaṅghaṭṭetvā phuṭṭhamattaṃ  Yampi ummasanāya ca ullaṅghanāya 
 ca niddese uddhaṃ uccāraṇāti ekameva padaṃ vuttaṃ tatrāpi ayaṃ 
 viseso  Paṭhamaṃ attano kāyassa itthiyā kāye uddhaṃ phusanavasena 
 vuttaṃ  Dutiyaṃ itthiyā kāyaṃ ukkhipanavasena  Sesaṃ pākaṭameva  
      {   } Idāni yvāyaṃ otiṇṇo vipariṇatena cittena kāyasaṃsaggaṃ samāpajjati 
 tassa etesaṃ padānaṃ vasena vitthārato āpattibhedaṃ dassento 
 itthī ca hoti itthīsaññī sāratto ca bhikkhu ca naṃ itthiyā 
 kāyena kāyanti ādimāha  Tattha bhikkhu ca naṃ itthiyā kāyena 
 kāyanti so sāratto ca itthīsaññī ca bhikkhu attano kāyena  
 Nanti nipātamattaṃ  Athavā  Etaṃ tassā itthiyā hatthādibhedaṃ 
 kāyaṃ  Āmasati parāmasatīti etesu ceva ekenāpi ākārena 
 ajjhācarati āpatti saṅghādisesassa  Tattha sakiṃ āmasato ekā 
 āpatti punappunaṃ āmasato payoge payoge saṅghādiseso  
  
  
 page    
 Parāmasantopi sace kāyato amocetvā va itocītoca attano hatthaṃ 
 vā kāyaṃ vā sañcopeti harati peseti divasampi parāmasato 
 ekā va āpatti  Sace kāyato mocetvā mocetvā parāmasati 
 payoge payoge āpatti  Omasantopi sace kāyato amocetvāva 
 itthiyā matthakato paṭṭhāya yāva pādapiṭṭhiṃ omasati ekā va 
 āpatti  Sace pana udarādīsu taṃ taṃ ṭhānaṃ patvā muñcitvā 
 omasati payoge payoge āpatti  Ummasanāyapi pādato 
 paṭṭhāya yāva sīsaṃ ummasantassa eseva nayo  Olaṅghanāya 
 mātugāmaṃ kesesu gahetvā onāmetvā cumbanādīsu yaṃ ajjhācāraṃ 
 icchati taṃ katvā muñcato ekā āpatti  Uṭaṭhitaṃ punappunaṃ 
 nāmayato   payoge payoge āpatti  Ullaṅghanāyapi kesesu vā 
 hatthesu vā gahetvā uṭṭhāpayato eseva nayo  Ākaḍḍhanāya 
 attano abhimukhaṃ ākaḍḍhanto yāva na muñcati ekā va āpatti  
 Muñcitvā muñcitvā punapi ākaḍḍhantassa payoge payoge āpatti  
 Paṭikaḍḍhanāyapi parammukhaṃ piṭṭhiyaṃ gahetvā paṭippaṇāmayato ca eseva 
 nayo  Abhiniggaṇhanāya hatthe vā bāhāya vā daḷhaṃ gahetvā 
 yojanampi gacchato ekāva āpatti  Muñcitvā muñcitvā gaṇhato 
 payoge payoge āpatti  Amuñcitvā punappunaṃ phusato ca 
 āliṅgato ca payoge payoge āpattīti mahāsumatthero āha  
 Mahāpadumatthero panāha mūlaggahaṇameva pamāṇaṃ tasmā yāva 
  Footnote     onāmayato  
  
  
 page    
 Na muñcati tāva ekā va āpatti  Abhinippīḷanāya vatthena vā 
 ābharaṇena vā saddhiṃ nippīḷayato aṅgaṃ aphusantassa thullaccayaṃ phusantassa 
 saṅghādiseso  Ekappayogena ekā āpatti nānāpayogena 
 nānā  Gahaṇacchupanesu aññaṃ kiñci vikāraṃ akarontopi 
 gahitamattaphuṭṭhamattenāpi āpattiṃ āpajjati  
      Evametesu āmasanādīsu ekenāpi ākārena ajjhācarato 
 itthiyā itthīsaññissa saṅghādiseso  Vematikassa thullaccayaṃ  
 Paṇḍakapurisatiracchānagatasaññissāpi thullaccayameva  Paṇḍake 
 paṇḍakasaññissa thullaccayaṃ  Vematikassa dukkaṭaṃ  Purisatiracchānagataitthīsaññissa 
 dukkaṭameva  Purise purisasaññissāpi vematikassāpi 
 itthīpaṇḍakatiracchānagatasaññissāpi dukkaṭameva  Tiracchānagatepi 
 sabbākārena dukkaṭamevāti  Imā ekamūlakanaye vuttā āpattiyo 
 sallakkhetvā iminā ca upāyena dve itthiyo dvinnaṃ itthīnanti 
 ādivasena vutte dvimūlakanayepi dviguṇā āpattiyo veditabbā  
 Yathā ca dvīsu itthīsu dve saṅghādisesā evaṃ sambahulāsu sambahulā 
 veditabbā  Yo hi ekato ṭhitā sambahulā itthiyo bāhāhi 
 parikkhipitvā gaṇhāti so yattakā itthiyo phuṭṭhā tāsaṃ gaṇanāya 
 saṅghādisese āpajjati  Majjhagatānaṃ gaṇanāya thullaccaye  Tā 
 hi tena kāyapaṭibaddhena āmaṭṭhā honti  Yo pana sambahulānaṃ 
 aṅguliyo vā kese vā ekato katvā gaṇhāti so aṅguliyo ca 
 kese ca agaṇetvā itthiyo gaṇetvā saṅghādisesehi kāretabbo  
  
  
 page    
 Yāsañca itthīnaṃ aṅguliyo vā kesā vā majjhagatā honti tāsaṃ 
 gaṇanāya thullaccaye āpajjati  Tā hi tena kāyapaṭibaddhena 
 āmaṭṭhā honti  Sambahulā pana itthiyo kāyapaṭibaddhehi 
 rajjuvatthādīhi parikkhipitvā gaṇhanto sabbāsaṃyeva antoparikkhepagatānaṃ 
 gaṇanāya thullaccaye āpajjati  Mahāpaccariyaṃ aphuṭṭhāsu dukkaṭaṃ vuttaṃ  
 Tattha yasmā pāliyaṃ kāyapaṭibaddhaṃ kāyapaṭibaddhena āmasanannāma natthi 
 tasmā sabbampi kāyapaṭibaddhaṃ kāyapaṭibaddheneva saṅgaṇhitvā 
 mahāaṭṭhakathāyañca kurundiyañca vutto purimanayo cettha yuttataro dissati  
 Yo hi hatthena hatthaṃ gahetvā paṭipāṭiyā ṭhitāsu itthīsu samasārāgo 
 ekaṃ hatthe gaṇhāti so gahititthiyā vasena ekaṃ saṅghādisesaṃ 
 āpajjati itarāsaṃ gaṇanāya purimanayeneva thullaccaye  Sace so 
 taṃ kāyapaṭibaddhe vatthe vā pupphe vā gaṇhāti sabbāsaṃ gaṇanāya 
 thullaccaye āpajjati  Yatheva hi rajjuvatthādīhi parikkhipantena 
 sabbāpi kāyapaṭibaddhena āmaṭṭhā honti tathā idhāpi sabbā 
 kāyapaṭibaddhena āmaṭṭhā hontīti  Sace pana tā itthiyo aññamaññaṃ 
 vatthakoṭiyaṃ gahetvā ṭhitā honti tatra ceso purimanayeneva paṭhamaṃ 
 itthiṃ hatthe gaṇhāti gahitāya vasena saṅghādisesaṃ āpajjati itarāsaṃ 
 gaṇanāya dukkaṭāni  Sabbāsaṃ hi tāsaṃ tena purimanayeneva 
 kāyapaṭibaddhena kāyapaṭibaddhaṃ āmaṭṭhaṃ hoti  Sace pana sopi taṃ 
 kāyapaṭibaddheyeva gaṇhāti tassā vasena thullaccayaṃ āpajjati 
 itarāsaṃ gaṇanāya anantaranayeneva dukkaṭāni  Yo pana ghanavatthanivatthaṃ 
  
  
 page    
 Itthiṃ kāyasaṃsaggarāgena vatthe saṅghaṭṭeti thullaccayaṃ  Viralavatthanivatthaṃ 
 saṅghaṭaṭeti tatra ce vatthantarehi itthiyā vā nikkhantalomāni bhikkhuṃ 
 bhikkhuno vā paṭiṭṭhalomāni itthiṃ phusanti ubhinnaṃ lomāniyeva vā 
 lomāni phusanti saṅghādiseso  Upādinnakena hi kammajarūpena 
 upādinnakaṃ vā anupādinnakaṃ vā anupādinnakenapi kesādinā upādinnakaṃ vā 
 anupādinnakaṃ vā phusantopi saṅghādisesaṃ āpajjatiyeva  Tattha kurundiyaṃ 
 lomāni gaṇetvā saṅghādisesoti vuttaṃ  Mahāaṭṭhakathāyaṃ pana lomāni 
 gaṇetvā āpattiyā na kāretabbo ekameva saṅghādisesaṃ āpajjati 
 saṅghike mañce pana apaccattharitvā nipanno lomāni gaṇetvā 
 kāretabboti vuttaṃ  Tadeva yuttaṃ  Itthīvasena hi ayaṃ āpatti 
 na koṭṭhāsavasenāti  Etthāha yo pana kāyapaṭibaddhaṃ gaṇhissāmīti 
 kāyaṃ gaṇhāti kāyaṃ vā gaṇhissāmīti kāyapaṭibaddhaṃ gaṇhāti so kiṃ 
 āpajjatīti  Mahāsumatthero tāva yathāvatthukamevāti vadati  Ayaṃ 
 kirassa laddhi 
          vatthu saññā ca rāgo ca phassapaṭivijānanā 
          yathāniddiṭṭhaniddese    garukantena kārayeti  
 Ettha vatthūti itthī  Saññāti itthīsaññā  Rāgoti 
 kāyasaṃsaggarāgo  Phassapaṭivijānanāti kāyasaṃsaggaphassajānanā  Tasmā 
 yo itthīsaññī kāyasaṃsaggarāgena kāyapaṭibaddhaṃ gahessāmīti pavattopi 
 kāyaṃ phusati   garukaṃ saṅghādisesaṃyeva āpajjati itaropi thullaccayanti  
  Footnote     ito paraṃ soti padaṃ bhaveyya  
  
  
 page    
 Mahāpadumatthero panāha 
          saññāya virāgitamhi     gahaṇe ca virāgite 
          yathāniddiṭṭhaniddese    garukaṃ tattha na dissatīti  
 Assāpāyaṃ laddhi itthiyā itthīsaññino hi saṅghādiseso vutto 
 iminā ca itthīsaññā virāgitā kāyapaṭibaddhe kāyapaṭibaddhasaññā 
 uppāditā taṃ gaṇhantassa pana thullaccayaṃ vuttaṃ  Iminā ca 
 gahaṇampi virāgitaṃ taṃ aggahetvā itthī gahitā tasmā ettha 
 itthīsaññāya abhāvato saṅghādiseso na dissati kāyapaṭibaddhassa 
 aggahitattā thullaccayaṃ na dissati kāyasaṃsaggarāgena phuṭṭhattā pana 
 dukkaṭaṃ kāyasaṃsaggarāgena hi imannāma vatthuṃ phusato anāpattīti 
 natthi tasmā dukkaṭamevāti  Idañca pana vatvā imaṃ catukkamāha 
 sārattaṃ gaṇhissāmīti sārattaṃ gaṇhi saṅghādiseso virattaṃ 
 gaṇhissāmīti virattaṃ gaṇhi dukkaṭaṃ sārattaṃ gaṇhissāmīti virattaṃ gaṇhi 
 dukkaṭaṃ virattaṃ gaṇhissāmīti sārattaṃ gaṇhi dukkaṭamevāti  
 Kiñcāpi evamāha athakho mahāsumattheravādoyeva cettha itthī ca 
 hoti itthīsaññī sāratto ca bhikkhu ca naṃ itthiyā kāyena 
 kāyapaṭibaddhaṃ āmasati parāmasati gaṇhāti chupati āpatti thullaccayassāti 
 imāya pāliyā yo hi ekato ṭhitā sambahulā itthiyo bāhāhi 
 parikkhipitvā gaṇhāti so yattakā itthiyo phuṭṭhā tāsaṃ gaṇanāya 
 saṅghādisese āpajjati majjhagatānaṃ thullaccayeti ādīhi aṭṭhakathāvinicchayehi 
 ca sameti  Yadi hi saññādivirāgena virāgitaṃ nāma bhaveyya 
  
  
 page    
 Paṇḍako ca hoti itthīsaññīti ādīsu viya kāyapaṭibaddhañca hoti 
 kāyasaññī cāti ādinā ca nayena pāliyā visesaṃ vadeyya  Yasmā pana 
 so na vutto tasmā itthiyā itthīsaññāya sati itthiṃ āmasantassa 
 saṅghādiseso kāyapaṭibaddhaṃ āmasantassa thullaccayanti yathāvatthukameva 
 yujjati  Mahāpaccariyampi cetaṃ vuttaṃ nīlaṃ pārupitvā sayitāya 
 kāḷitthiyā kāyaṃ ghaṭṭessāmīti kāyaṃ ghaṭaṭeti saṅghādiseso kāyaṃ 
 ghaṭaṭessāmīti nīlaṃ ghaṭṭeti thullaccayaṃ nīlaṃ ghaṭaṭessāmīti kāyaṃ ghaṭaṭeti 
 saṅghādiseso nīlaṃ ghaṭaṭessāmīti nīlaṃ ghaṭaṭeti thullaccayanti  Yo 
 cāyaṃ itthī ca paṇḍako cāti ādinā nayena vatthumissakanayo 
 vutto tasmimpi vatthusaññāvimativasena vuttā āpattiyo pāliyaṃ 
 asammuyhantena veditabbā  Kāyena kāyapaṭibaddhavāre pana itthiyā 
 itthīsaññissa kāyapaṭibaddhaṃ gaṇhato thullaccayaṃ sese sabbattha 
 dukkaṭaṃ kāyapaṭibaddhena kāyavārepi eseva nayo  Kāyapaṭibaddhena 
 kāyapaṭibaddhavāre ca nissaggiyena kāyavārādīsu cassa sabbattha 
 dukkaṭameva  Itthī ca hoti itthīsaññī sāratto ca itthī ca naṃ bhikkhussa 
 kāyena kāyanti ādivāro pana bhikkhumhi mātugāmassa sārāgavasena 
 vutto  Tattha itthī ca naṃ bhikkhussa kāyena kāyanti bhikkhumhi 
 sārattā itthī tassa nisinnokāsaṃ vā nippannokāsaṃ vā gantvā 
 attano kāyena taṃ bhikkhussa kāyaṃ āmasati chupati  Sevanādhippāyo 
 kāyena vāyamati phassaṃ paṭivijānātīti evaṃ tāya āmaṭṭho vā chupito 
 vā sevanādhippāyo hutvā sace phassaṃ paṭivijānanatthaṃ īsakampi kāyaṃ 
  
  
 page    
 Cāletiphandeti saṅghādisesaṃ āpajjati  Dve itthiyoti etka dve 
 saṅghādisese āpajjati  Itthiyā ca paṇḍake ca saṅghādisesena saha 
 dukkaṭaṃ  Etena upāyena yāva nissaggiyena nissaggiyaṃ āmasati 
 sevanādhippāyo kāyena vāyamati na ca phassaṃ paṭivijānāti āpatti 
 dukkaṭassāti tāva purimanayeneva āpattibhedo veditabbo  Ettha 
 ca kāyena vāyamati na ca phassaṃ paṭivijānātīti attanā nissaṭṭhaṃ pupphaṃ 
 vā phalaṃ vā itthiṃ attano nissaggiyena pupphena vā phalena vā 
 paharantiṃ disvā kāyena vikāraṃ karoti aṅguliṃ vā cāleti bhamukaṃ 
 vā ukkhipati akkhiṃ vā nikhanati aññaṃ vā evarūpaṃ vikāraṃ karoti 
 ayaṃ vuccati kāyena vāyamati na ca phassaṃ paṭivijānātīti  
 Ayampi kāyena vāyamitattā dukkaṭaṃ āpajjati  Davīsu itthīsu 
 dve paṇḍakaitthīsu dveeva dukkaṭe āpajjati  
      {   } Evaṃ vatthuvasena vitthārato āpattibhedaṃ dassetvā idāni 
 lakkhaṇavasena saṅkhepato āpattibhedañca anāpattiñca dassento 
 sevanādhippāyoti ādimāha  Tattha purimanaye itthiyā phuṭaṭho 
 samāno sevanādhippāyo kāyena vāyamati phassaṃ paṭivijānāti 
 tivaṅgasampattiyā saṅghādiseso  Dutiye nissaggiyena nissaggiyāmasane 
 viya vāyamitvā acchupane viya ca phassassa apaṭivijānanato 
 duvaṅgasampattiyā dukkaṭaṃ  Tatiye kāyena avāyamato anāpatti  
 Yo hi sevanādhippāyo niccalena kāyena kevalaṃ phassaṃ paṭivijānāti 
 sādiyati anubhoti tassa cittuppādamatte āpattiyā abhāvato 
  
  
 page    
 Anāpatti  Catutthe pana nissaggiyena nissaggiyāmasane viya phassaṃ 
 paṭivijānanāpi natthi kevalaṃ cittuppādamattameva tasmā anāpatti  
 Mokkhādhippāyassa sabbākāresu anāpatti  Ettha pana yo 
 itthiyā gahito taṃ attano sarīrā mocetukāmo paṭippaṇāmeti 
 vā paharati vā ayaṃ kāyena vāyamati phassaṃ paṭivijānāti  Yo 
 āgacchantiṃ disvā tato muccitukāmo uttāsetvā palāpeti ayaṃ 
 kāyena vāyamati na ca phassaṃ paṭivijānāti  Yo tādisaṃ dīghajātikaṃ 
 kāye āruḷhaṃ disvā saṇikaṃ gacchatu ghaṭṭiyamānā anatthāya 
 saṃvatteyyāti na ghaṭṭeti itthimeva vā aṅgaṃ phusamānaṃ ñatvā 
 esā anatthiko ayaṃ mayāti sayameva pakkamissatīti ajānanto viya 
 niccalo hoti balavitthiyā vā gāḷhaṃ āliṅgitvā gahito 
 daharabhikkhu palāyitukāmopi suṭṭhu gahitattā niccalo hoti ayaṃ 
 ca na kāyena vāyamati phassaṃ paṭivijānāti  Yo pana āgacchantiṃ 
 disvā āgacchatu tāva tato taṃ paharitvā vā  paṇāmetvā vā 
 pakkamissāmīti niccalo hoti ayaṃ mokkhādhippāyo na ca kāyena 
 vāyamati na ca phassaṃ paṭivijānātīti veditabbo  {   } Asañcicacāti 
 iminā upāyena imaṃ phussissāmīti acetetvā  Evaṃ hi acetetvā 
 pattapaṭiggahaṇādīsu mātugāmassa aṅge phuṭṭhepi anāpatti  
 Asatiyāti aññāvihito hoti mātugāmaṃ phusāmīti sati natthi evaṃ 
 asatiyā hatthapādappasāraṇādikāle phusantassa anāpatti  
 Ajānantassāti dārakavesena ṭhitaṃ dārikaṃ disvā itthīti ajānanto 
  
  
 page    
 Kenacideva karaṇīyena phusati evaṃ itthīti ajānantassa phusato 
 anāpatti  Asādiyantassāti kāyasaṃsaggaṃ asādiyantassa 
 bāhāparamparāya nītabhikkhussa viya anāpatti  Ummattakādayo 
 vuttanayāeva  Idha pana udāyitthero ādikammiko tassa anāpatti 
 ādikammikassāti  
                  Padabhājanīyavaṇṇanā niṭṭhitā  
      Samuṭṭhānādīsu idaṃ sikkhāpadaṃ paṭhamapārājikasamuṭṭhānaṃ 
 kāyacittato samuṭṭhāti kiriyā saññāvimokkhaṃ sacittakaṃ lokavajjaṃ 
 kāyakammaṃ akusalacittaṃ dvivedanaṃ sukhamajjhattadvayenāti  
      {   } Vinītavatthūsu  Mātuyā mātuppemenāti  mātuppemena mātuyā 
 kāyaṃ āmasati  Esa nayo dhītubhaginīvatthūsu  Tattha yasmā 
 mātā vā hotu dhītā vā itthī nāma sabbāpi brahmacariyassa 
 pāripanthikāva tasmā ayaṃ me mātā ayaṃ dhītā ayaṃ bhaginīti 
 gehasitappemena āmasato dukkaṭameva vuttaṃ  
      Imaṃ pana bhagavato āṇamanussarantena sacepi nadīsotena 
 vuyhamānaṃ mātaraṃ passati neva hatthena parāmasitabbā  Paṇḍitena pana 
 bhikkhunā nāvā vā phalakaṃ vā kadalikkhandho vā dārukhaṇḍaṃ vā 
 upasaṃharitabbaṃ tasmiṃ asati kāsāvampi upasaṃharitvā purato ṭhapetabbaṃ 
 ettha gaṇhāhīti pana na vattabbā  Gahite parikkhāraṃ kaḍḍhāmīti 
 kaḍḍhantena gantabbaṃ  Sace pana bhāyati purato purato gantvā 
 mā bhāyīti samassāsetabbā  Sace vuyhamānā puttassa sahasā 
  
  
 page    
 Khandhe vā abhiruhati hatthe vā gaṇhāti na apehi mahalliketi 
 niddhūnitabbā thalaṃ pāpetabbā  Kaddame laggāyapi kūpe patitāyapi 
 eseva nayo  Tatrāpi hi yottaṃ vā vatthaṃ vā pakkhipitvā 
 hatthena gahitabhāvaṃ ñatvā uddharitabbā na tveva āmasitabbā  
      Na kevalañca mātugāmassa sarīrameva anāmāsaṃ nivāsanapārupanampi 
 ābharaṇabhaṇḍampi tiṇaṇḍūpakaṃ vā tālapaṇṇamuddikaṃ vā upādāya 
 anāmāsameva  Tañca kho nivāsanapārupanaṃ pilandhanatthāya ṭhapitameva  
 Sace pana nivāsanaṃ vā pārupanaṃ vā parivattetvā cīvaratthāya 
 pādamūle ṭhapeti vaṭṭati  Ābharaṇabhaṇḍesu pana sīsappasādhanaka 
 dantasūciādikappiyabhaṇḍaṃ imaṃ bhante tumhe gaṇhāthāti dīyamānaṃ 
 sipāṭikāsūciādiupakaraṇatthāya gahetabbaṃ  Suvaṇṇarajatamuttādimayaṃ 
 pana anāmāsameva dīyamānampi na gahetabbaṃ  
      Na kevalañca etāsaṃ sarīrūpagameva anāmāsaṃ itthīsaṇṭhānena 
 kataṃ kaṭṭharūpampi dantarūpampi ayarūpampi loharūpampi tipurūpampi 
 potthakarūpampi sabbaratanarūpampi antamaso piṭṭhamayaṃ rūpampi 
 anāmāsameva  Paribhogatthāya pana idaṃ tumhākaṃ hotūti labhitvā 
 ṭhapetvā sabbaratanamayaṃ avasesaṃ bhinditvā upakaraṇārahaṃ upakaraṇe 
 paribhogārahaṃ ca paribhoge upanetuṃ vaṭṭati  
      Yathā ca itthīrūpakaṃ evaṃ sattavidhaṃ dhaññampi anāmāsaṃ  
 Tasmā khettamajjhena gacchatā tattha jātakampi dhaññaphalaṃ anāmasantena 
 gantabbaṃ   Sace gharadvāre vā magge vā dhaññaṃ pasāritaṃ hoti 
  
  
 page    
 Passena ca maggo atthi na maddantena gantabbaṃ  Gamanamagge 
 asati maggaṃ adhiṭṭhāya gantabbaṃ  Antaraghare dhaññassa upari āsanaṃ 
 paññāpetvā denti nisīdituṃ vaṭṭati  Keci āsanasālāya dhaññaṃ 
 ākīranti  Sace sakkā hoti harāpetuṃ harāpetabbaṃ  No ce 
 ekamantaṃ dhaññaṃ amaddantena pīṭhakaṃ paññāpetvā nisīditabbaṃ  
 Sace okāso na hoti manussā dhaññamajjheyeva paññāpetvā 
 denti nisīditabbaṃ  Nāvaṭṭhesupi eseva nayo  Tattha jātakāni 
 muggamāsādīni aparannānipi tālapanasādīni vā phalāni kīḷantena na 
 āmasitabbāni  Manussehi rāsikatesupi eseva nayo  Araññe pana 
 rukkhato patitāni phalāni anupasampannānaṃ dassāmīti gaṇhituṃ vaṭṭati  
      Muttā maṇi veḷuriyo saṅkho silā pabāḷaṃ rajataṃ jātarūpaṃ lohitako 
 masāragallanti imesu dasasu ratanesu muttā adhotaviddhā yathājātā va 
 āmasituṃ vaṭṭati  Sesā anāmāsāti vadanti mahāpaccariyaṃ pana 
 muttā dhotāpi adhotāpi anāmāsā  bhaṇḍamūlatthāya ca sampaṭicchituṃ 
 na vaṭṭati kuṭṭharogassa bhesajjāya pana vaṭṭatīti vuttaṃ  Antamaso 
 jātiphaḷikaṃ upādāya sabbopi nīlapītādivaṇṇabhedo maṇi dhotaviddhavaṭṭito 
 anāmāso  Yathājāto pana ākaramutto pattādibhaṇḍamūlatthaṃ 
 sampaṭicchituṃ vaṭṭatīti vutto  Sopi mahāpaccariyaṃ paṭikkhitto  
 Pacitvā kato kācamaṇiyeveko vaṭṭatīti vutto  Veḷuriyepi maṇisadiso 
 va vinicchayo  Saṅkho dhamanasaṅkho ca dhotaviddho ca ratanamisso ca   
  Footnote     atireko maññe  
  
  
 page    
 Anāmāso  Pānīyasaṅkho dhotopi adhotopi āmāsova  Sesañca 
 añjanādibhesajjatthāyapi bhaṇḍamūlatthāyapi sampaṭicchituṃ vaṭṭati  Silā 
 dhotaviddhā ratanasaṃyuttā muggavaṇṇā va anāmāsā  Sesā 
 satthakanisadādiatthāya gaṇhituṃ vaṭṭati  Ettha ca ratanasaṃyuttāti suvaṇṇena 
 saddhiṃ yojetvā pacitvā katāti vadanti  Pabāḷaṃ dhotaviddhaṃ anāmāsaṃ  
 Sesaṃ āmāsañca bhaṇḍamūlatthañca sampaṭicchituṃ vaṭṭati  Mahāpaccariyaṃ 
 pana dhotampi adhotampi sabbaṃ anāmāsañca na ca sampaṭicchituṃ vaṭṭatīti 
 vuttaṃ  Rajatañca jātarūpañca katabhaṇḍampi sabbena sabbaṃ vījato 
 paṭaṭhāya anāmāsañca asampaṭicchiyañca  Uttararāputto kira 
 suvaṇṇacetiyaṃ kāretvā mahāpadumattherassa pesesi  Thero na 
 kappatīti paṭikkhipi  Cetiyaghare suvaṇṇapadumasuvaṇṇabubbuḷakādīni 
 honti etānipi anāmāsāni  Cetiyagharagopakā pana 
 rūpiyachaḍḍakaṭṭhāne ṭhitā tasmā tesaṃ keḷāyituṃ vaṭṭatīti vuttaṃ  Kurundiyaṃ 
 pana taṃ paṭikkhittaṃ  Suvaṇṇacetiye kacavarameva harituṃ vaṭṭatīti 
 ettakameva anuññātaṃ  Ārakūṭalohampi jātarūpagatikameva anāmāsanti 
 sabbaaṭṭhakathāsu vuttaṃ  Senāsanaparibhogo pana sabbo kappiyo tasmā 
 jātarūparajatamayā sabbepi senāsanaparikkhārā āmāsā  Bhikkhūnaṃ 
 dhammavinayavaṇṇanaṭṭhāne ratanamaṇḍape karonti phaḷikatthambhe 
 ratanadāmapaṭimaṇḍite tattha sabbūpakaraṇāni bhikkhūnaṃ paṭijaggituṃ vaṭṭati  
 Lohitakamasāragallā dhotaviddhā anāmāsā  Itare āmāsā 
 bhaṇḍamūlatthāya ca vaṭṭatīti vuttā  Mahāpaccariyaṃ pana dhotāpi 
  
  
 page    
 Adhotāpi sabbaso anāmāsā na ca  sampaṭicchituṃ vaṭṭatīti vuttaṃ  
      Sabbaṃ āvudhabhaṇḍaṃ anāmāsaṃ bhaṇḍamūlatthāya dīyamānampi na 
 sampaṭicchitabbaṃ  Satthavaṇijjā nāma na vaṭṭati  Suddhadhanudaṇḍopi 
 dhanujiyāpi paṭodopi aṅkusopi antamaso vāsīpharasuādīnipi 
 āvudhasaṅkhepena katāni anāmāsāni  Sace kenaci vihāre satti vā 
 tomaro vā ṭhapito hoti vihāraṃ jaggantena harantūti sāmikānaṃ 
 pesetabbaṃ  Sace na haranti taṃ acālentena vihāro 
 paṭijaggitabbo  Yuddhabhūmiyaṃ patitaṃ asiṃ vā sattiṃ vā tomaraṃ vā disvā 
 pāsāṇena vā kenaci vā asiṃ bhinditvā satthakatthāya gahetuṃ 
 vaṭṭati  Itarānipi viyojetvā kiñci satthakatthāya kiñci 
 kattaradaṇḍādiatthāya gahetuṃ vaṭṭati  Idaṃ gaṇhāthāti dīyamānaṃ pana 
 vināsetvā kappiyabhaṇḍaṃ  karissāmīti sabbampi sampaṭicchituṃ vaṭṭati  
      Macchajālapakkhijālādīnipi phalakajālikādīni saraparittāṇānipi 
 sabbāni anāmāsāni  Paribhogatthāya labbhamānesu pana jālantāva 
 āsanassa vā cetiyassa vā upari bandhissāmi chattaṃ vā veṭhissāmīti 
 gahetuṃ vaṭṭati  Saraparittāṇaṃ sabbampi bhaṇḍamūlatthāya sampaṭicchituṃ 
 vaṭṭati  Parūparodhanivāraṇaṃ hi etaṃ na uparodhakaranti  Phalakaṃ 
 dantakaṭṭhabhājanaṃ karissāmīti gahetuṃ vaṭṭati  
      Cammavinaddhāni vīṇābherīādīni anāmāsāni  Kurundiyaṃ pana 
 bherīsaṅghāṭopi vīṇāsaṅghāṭopi tucchapokkharampi mukhavaṭṭiyaṃ 
 āropitacammampi vīṇādaṇḍakopi sabbaṃpi anāmāsanti vuttaṃ  Onahituṃ vā 
  
  
 page    
 Onahāpetuṃ vā vādetuṃ  vā vādāpetuṃ vā na labbhatiyeva  
 Cetiyaṅgaṇe pūjaṃ katvā manussehi chaḍḍitaṃ disvāpi acāletvā va antarantare 
 sammajjitabbaṃ  Kacavarachaḍḍanakāle pana kacavaraniyameneva haritvā 
 ekamantaṃ nikkhipituṃ vaṭṭatīti mahāpaccariyaṃ vuttaṃ  Bhaṇḍamūlatthāya 
 sampaṭicchitumpi vaṭṭati  Paribhogatthāya labbhamānesu pana 
 vīṇādoṇikañca bherīpokkharañca dantakaṭṭhabhājanaṃ karissāmi cammaṃ 
 satthakakosakanti evaṃ tassa tassa parikkhārassa karaṇatthāya gahetvā tathā 
 tathā kātuṃ vaṭṭati  
      Purāṇadutiyikāvatthu uttānatthameva  Yakkhinīvatthusmiṃ sacepi 
 paranimmitavasavattideviyā kāyasaṃsaggaṃ samāpajjati thullaccayameva  
 Paṇḍakavatthu suttitthīvatthu ca pākaṭameva  Matitthīvatthusmiṃ 
 pārājikappahonakakāle thullaccayaṃ tato paraṃ dukkaṭaṃ  Tiracchānagatavatthusmiṃ 
 nāgamāṇavikāyapi supaṇṇamāṇavikāyapi kinnariyāpi gāviyāpi 
 dukkaṭameva  Dārudhitalikavatthusmiṃ na kevalaṃ dārunā eva antamaso 
 cittakammalikhitepi itthīrūpe dukkaṭameva  {   } Sampīḷanavatthu 
 uttānatthameva  Saṅkamavatthusmiṃ ekapadikasaṅkamo vā hotu 
 sakaṭamaggasaṅkamo vā cālessāmīti payoge katamatte cāletu vā mā 
 vā dukkaṭaṃ  Maggavatthu pākaṭameva  Rukkhavatthusmiṃ rukkho mahanto 
 vā hotu mahājambuppamāṇo khuddako vā taṃ cāletuṃ sakkotu vā 
 mā vā payogamattena dukkaṭaṃ  Nāvāvatthusmiṃpi esa nayo  
 Rajjuvatthusmiṃ yaṃ rajjuṃ āviñchanto ṭhānā cāletuṃ sakkoti tattha 
  
  
 page    
 Thullaccayaṃ  Yā mahārajju hoti īsakaṃpi ṭhānā na calati tattha 
 dukkaṭaṃ  Daṇḍepi eseva nayo  Bhūmiyaṃ patitamahārukkhopi hi 
 daṇḍaggahaṇeneva idha gahito  Pattavatthu pākaṭameva  
 Vandanavatthusmiṃ itthī pāde sambāhitvā vanditukāmā vāretabbā pādā 
 vā paṭicchādetabbā niccalena vā bhavitabbaṃ  Niccalassa hi cittena 
 sādiyatopi anāpatti  Avasāne vatthu pākaṭameva  
      Iti  samantapāsādikāya vinayasaṃvaṇṇanāya kāyasaṃsaggavaṇṇanā 
 niṭṭhitā  
      {   } Tena samayena buddho bhagavāti duṭṭhullavācasikkhāpadaṃ  Tattha 
 ādissāti apadisitvā  Vaṇṇampi bhaṇatīti ādīni parato 
 āvibhavissanti  Chinnakāti chinnaottappā  Dhuttikāti saṭhā  
 Ahirikāyoti nillajjā  Ohasantīti sitaṃ katvā mandahasitaṃ 
 hasanti  Ullapantīti aho ayyoti ādinā nayena uccakaraṇiṃ 
 nānāvidhaṃ palobhanakathaṃ kathenti  Ujjagghantīti mahāhasitaṃ hasanti  
 Upphaṇḍentīti paṇḍako ayaṃ nāyaṃ purisoti ādinā nayena 
 parihāsaṃ karonti  
      {   } Sārattoti duṭṭhullavācassādarāgena sāratto  Apekkhavā 
 paṭibaddhacittoti vuttanayameva  Kevalaṃ idha vācassādarāgo 
 yojetabbo  Mātugāmaṃ duṭṭhullāhi vācāhīti ettha adhippetaṃ 
 mātugāmaṃ dassento mātugāmoti ādimāha  Tattha viññū paṭibalā 
 subhāsitadubbhāsitaṃ duṭṭhullāduṭṭhullaṃ ājānitunti yā paṇḍitā 
  
  
 page    
 Sātthakaniratthakakathaṃ asaddhammasaddhammapaṭisaṃyuttaṃ kathañca jānituṃ paṭibalā 
 ayaṃ idha adhippetā yā pana mahallikāpi bālā eḷamūgā ayaṃ idha 
 anadhippetāti dasseti  Obhāseyyāti avabhāseyya nānappakāraṃ 
 asaddhammavacanaṃ vadeyya  Yasmā pana evaṃ obhāsantassa yo so 
 obhāso nāma so atthato ajjhācāro hoti rāgavasena 
 abhibhavitvā saññamavelaṃ ācāro tasmā tamatthaṃ dassento 
 obhāseyyāti ajjhācāro vuccatīti āha  Yathātanti ettha tanti 
 nipātamattaṃ  Yathā yuvā yuvatinti attho  
      Dve magge ādissāti ādi yenākārena obhāsato saṅghādi  
 Seso hoti taṃ dassetuṃ vuttaṃ  Tattha dve maggeti vaccamaggañca 
 passāvamaggañca  Sesaṃ uddese tāva pākaṭameva  Niddese 
 pana thometīti itthīlakkhaṇena subhalakkhaṇena samannāgatāsīti vadati 
 na tāva sīsaṃ eti  Tava vaccamaggo ca passāvamaggo ca īdiso 
 tena nāma īdisena itthīlakkhaṇena subhalakkhaṇena samannāgatāsīti 
 vadati sīsaṃ eti saṅghādiseso  Vaṇṇeti pasaṃsatīti imāni pana 
 thomanapadassa vevacanāni  Khuṃsetīti vācāpaṭodena ghaṭṭeti  Vambhetīti 
 apasādeti  Garahatīti dosaṃ vadeti  Parato pana pāliyā āgatehi 
 animittāsīti ādīhi ekādasahi padehi aghaṭite sīsaṃ na eti 
 ghaṭitepi tesu sikhiraṇīsi sambhinnāsi ubhatobyañjanāsīti imehi tīhi 
 ghaṭiteyeva saṅghādiseso  Deti meti yācanāyapi ettakeneva 
 sīsaṃ na eti  Methunadhammaṃ dehīti evaṃ methunadhammena ghaṭiteeva 
  
  
 page    
 Saṅghādiseso  Kadā te mātā pasīdissatīti ādīsu āyācanavacanesupi 
 ettakeneva sīsaṃ na eti  Kadā te mātā pasīdissati 
 kadā te methunaṃ dhammaṃ labhissāmīti vā tava mātari pasannāya 
 methunaṃ dhammaṃ labhissāmīti vā ādinā pana nayena methunadhammena 
 ghaṭiteyeva saṅghādiseso  Kathaṃ tvaṃ sāmikassa desīti ādīsu 
 pucchāvacanesupi methunadhammanti vutteyeva saṅghādiseso na itarathā  
 Evaṃ kira tvaṃ sāmikassa desīti paṭipucchāvacanesupi eseva nayo  
 Ācikkhanāya puṭṭho bhaṇatīti kathaṃ dadamānā sāmikassa piyā hotīti evaṃ 
 puṭṭho ācikkhati  Ettha ca evaṃ dehi evaṃ dadamānāti vuttepi sīsaṃ 
 na eti methunadhammaṃ evaṃ dehi upanehi evaṃ methunadhammaṃ dadamānā 
 upanayamānā piyā hotīti ādinā pana nayena methunadhammena 
 ghaṭiteyeva saṅghādiseso  Anusāsanavacanesupi eseva nayo  
 Akkosaniddese animittāsīti nimittarahitāsi  Kuñciyapanāḷiyamattameva 
 tava udakasotanti vuttaṃ hoti  Nimittamattāsīti tava itthīnimittaṃ 
 aparipuṇṇaṃ saññāmattamevāti vuttaṃ hoti  Alohitāti 
 sukkhasotā  Dhuvalohitāti niccalohitakilinnasotā  Dhuvacolāti niccaṃ 
 pakkhittāṇicolā sadā āṇicolakaṃ sevasīti vuttaṃ hoti  
 Paggharantīti savanti sadā te muttaṃ savatīti vuttaṃ hoti  Sikhiraṇīti 
 bahinikkhantaāṇimaṃsā  Itthīpaṇḍakāti animittāva vuccati  
 Vepurisikāti samassudāḍhikā purisarūpā itthī  Sambhinnāti 
 sambhinnavaccamaggapassāvamaggā  Ubhatobyañjanakāti itthīnimittena ca 
  
  
 page    
 Purisanimittena cāti ubhatobyañjanakehi samannāgatā  Imesu pana 
 ekādasasu padesu sikhiraṇīsi sambhinnāsi ubhatobyañjanakāsīti imāni 
 tīṇiyeva padāni suddhāni sīsaṃ enti   Iti imāni ca tīṇi 
 purimāni ca vaccamaggapassāvamaggamethunadhammapadāni tīṇi chappadāni 
 suddhāni āpattikarāni  Sesāni animittāsīti ādīni animitte 
 methunadhammaṃ me dehīti vā animittāsi methunadhammaṃ me dehīti vā 
 ādinā nayena methunadhammena ghaṭitāneva āpattikarāni hontīti 
 veditabbāni  
      {   } Idāni yvāyaṃ otiṇṇo vipariṇatena cittena obhāsati 
 tassa vaccamaggapassāvamagge ādissa etesaṃ vaṇṇabhaṇanādīnaṃ vasena 
 vitthārato āpattibhedaṃ dassento itthī ca hoti itthīsaññīti 
 ādimāha  Tesaṃ attho kāyasaṃsagge vuttanayeneva veditabbo  
 Ayaṃ pana viseso  Adhakkhakanti akkhakato paṭṭhāya adho  
 Ubbhajānumaṇḍalanti jānumaṇḍalato paṭṭhāya uddhaṃ  Ubbhakkhakanti 
 akkhakato paṭṭhāya uddhaṃ  Adhojānumaṇḍalanti jānumaṇḍalato 
 paṭṭhāya adho  Akkhakaṃ pana jānumaṇḍalañca ettheva dukkaṭakkhette 
 saṅgahaṃ gacchati bhikkhuniyā kāyasaṃsagge viya  Na hi buddhā 
 garukāpattiṃ sāvasesaṃ paññāpentīti  Kāyapaṭibaddhanti vatthaṃ vā 
 pupphaṃ vā ābharaṇaṃ vā  
      {   } Atthapurekkhārassāti animittāsīti ādīnaṃ padānaṃ atthaṃ 
 kathentassa aṭṭhakathaṃ vā sajjhāyaṃ karontassa  Dhammapurekkhārassāti 
  
  
 page    
 Pāliṃ vācentassa vā sajjhāyantassa vā  Evaṃ atthañca 
 dhammañca purakkhitvā bhaṇantassa atthapurekkhārassa ca dhammapurekkhārassa 
 ca anāpatti  Anusāsanīpurekkhārassāti idānipi animittāsi 
 ubhatobyañjanakāsi appamādaṃ dāni kareyyāsi yathā āyatimpi 
 evarūpā māhosīti evaṃ anusiṭaṭhiṃ purakkhitvā bhaṇantassa 
 anusāsanīpurekkhārassa anāpatti  Yo pana bhikkhunīnaṃ pāliṃ vācento 
 pakativācanāmaggaṃ pahāya hasanto hasanto sikhiraṇīsi sambhinnāsi 
 ubhatobyañjanakāsīti punappunaṃ bhaṇati tassa āpattiyeva  
 Ummattakassa anāpatti  Idha ādikammiko udāyitthero tassa 
 anāpatti ādikammikassāti  
                   Padabhājanīyavaṇṇanā niṭṭhitā 
       samuṭṭhānādīsu idaṃ sikkhāpadaṃ tisamuṭṭhānaṃ kāyacittato 
 vācācittato kāyavācācittato ca samuṭṭhāti kiriyā saññāvimokkhaṃ 
 sacittakaṃ lokavajjaṃ kāyakammaṃ vacīkammaṃ akusalacittaṃ dvivedananti  
       {   } Vinītavatthūsu lohitavatthusmiṃ so bhikkhu itthiyā lohitakaṃ nimittaṃ 
 sandhāyāha itarā na aññāsi tasmā dukkaṭaṃ  Kakkasalomanti 
 rassalomehi bahulomaṃ  Ākiṇṇalomanti jaṭitalomaṃ  Kharalomanti 
 thaddhalomaṃ  Dīghalomanti arassalomaṃ  Sabbaṃ itthīnimittameva 
 sandhāya vuttaṃ  {   } Vāpitaṃ kho teti asaddhammaṃ sandhāyāha  Sā 
 asallakkhetvā no ca kho paṭivuttanti āha  Paṭivuttaṃ nāma 
 udakavappe vījehi appatiṭṭhitokāse pāṇakehi vināsitavīje vā 
  
  
 page    
 Okāse puna vījaṃ patiṭṭhāpetvā udakena āsittaṃ thalavappe 
 visamavisamapatitānaṃ vījānaṃ samakaraṇatthāya puna aṭṭhadantakena samīkataṃ  
 Tesu aññataraṃ sandhāya esā āha  Maggavatthusmiṃ maggo 
 saṃsaratīti aṅgajātamaggaṃ sandhāyāha  Sesaṃ sabbattha uttānamevāti  
       Samantapāsādikāya vinayasaṃvaṇṇanāya duṭṭhullavācasikkhāpadavaṇṇanā 
 niṭṭhitā  
       {   } Tena samayena buddho bhagavāti attakāmapāricariyasikkhāpadaṃ  
 Tattha kulūpakoti kulapayirupāsanako catunnaṃ paccayānaṃ atthāya 
 kulūpasaṅkamane niccappayutto  Cīvarapiṇḍapātasenāsanagilāna 
 paccayabhesajjaparikkhāranti cīvarañca piṇḍapātañca senāsanañca 
 gilānapaccayabhesajjaparikkhārañca  Gilānapaccayabhesajjaparikkhāranti 
 cettha paṭikaraṇaṭṭhena paccayo  Yassakassaci sappāyassetaṃ adhivacanaṃ  
 Bhisakkassa kammantena anuññātattāti bhesajjaṃ  Gilānapaccayo ca 
 bhesajjañca gilānapaccayabhesajjaṃ  Yaṅkiñci gilānassa sappāyaṃ 
 bhisakkassa kammantelamadhuphāṇitādīti vuttaṃ hoti  Parikkhāroti pana 
 sattahi nagaraparikkhārehi suparikkhittaṃ hotīti   ādīsu parivāro 
 vuccati  Ratho setaparikkhāro jhānakkho cakkaviriyoti   ādīsu 
 alaṅkāro  Yepime pabbajitena jīvitaparikkhārā samudānetabbāti   
 ādīsu sambhāro  Idha pana sambhāropi parivāropi vaṭṭati  Taṃ 
 hi gilānapaccayabhesajjaṃ jīvitassa parivāropi hoti jīvitavināsakā 
 bādhuppattiyā antaraṃ adatvā rakkhaṇato sambhāropi yathā ciraṃ 
  Footnote     aṅ  sattaka            saṃ  mahāvāra          Ma  mū         
  
  
 page    
 Pavattati evamassa kāraṇabhāvato tasmā parikkhāroti vuccati  
 Evaṃ gilānapaccayabhesajjañca taṃ parikkhāro cāti gilānapaccaya 
 bhesajjaparikkhāro  Taṃ gilānapaccayabhesajjaparikkhāranti evamattho 
 daṭṭhabbo  Vasalanti hīnaṃ lāmakaṃ  Athavā vassatīti vasalo  
 Paggharatīti attho  Taṃ vasalaṃ  Asucipaggharaṇakanti vuttaṃ hoti  
 Nuṭṭhuhitvāti kheḷaṃ pātetvā  Kissāhaṃ kena hāyāmīti ahaṃ 
 kissā aññissā itthiyā kena bhogena vā alaṅkārena  vā 
 rūpena vā parihāyāmi kā nāma mayā uttaritarāti dīpeti  
      {   } Santiketi upacāre ṭhatvā sāmantā avidūre  Padabhājanenapi 
 ayamevattho dīpito  Attakāmapāricariyāyāti methunadhammasaṅkhātena 
 kāmena pāricariyā kāmapāricariyā  Attano atthāya kāmapāricariyā 
 attakāmapāricariyā  Attanā vā kāmitā icchitāti attakāmā  
 Sayaṃ methunarāgavasena paṭṭhitāti attho  Attakāmā ca sā 
 pāricariyā cāti attakāmapāricariyā  Tassā attakāmapāricariyāya  
 Vaṇṇaṃ bhāseyyāti guṇaṃ ānisaṃsaṃ pakāseyya  Tatra yasmā attano 
 atthāya kāmapāricariyāti imasmiṃ atthavikappe kāmoceva hetu ca 
 pāricariyā cāti  attho sesaṃ byañjanaṃ attakāmā ca sā 
 pāricariyā ca attakāmapāricariyāti imasmiṃ atthavikappe adhippāyo 
 ceva pāricariyā cāti attho sesaṃ byañjanaṃ tasmā byañjane 
 ādaraṃ akatvā atthamattameva dassetuṃ attano kāmaṃ attano hetuṃ 
 attano adhippāyaṃ attano pāricariyanti padabhājanaṃ vuttaṃ  Attano 
  
  
 page    
 Kāmaṃ attano hetuṃ attano pāricariyanti hi vutte jānissanti 
 paṇḍitā ettāvatā attano atthāya kāmapāricariyā vuttāti  
 Attano adhippāyaṃ attano pāricariyanti vuttepi jānissanti 
 ettāvatā attanā icchitakāmitaṭṭhena attakāmapāricariyā vuttāti  
 Idāni tassā attakāmapāricariyāya vaṇṇabhāsanākāraṃ dassento 
 etadagganti ādimāha  Taṃ uddesatopi niddesatopi uttānatthameva  
 Ayaṃ panettha padasambandho ca āpattivinicchayo ca etadaggaṃ  pe  
 Paricareyyāti yā mādisaṃ sīlavantaṃ kalyāṇadhammaṃ brahmacāriṃ etena 
 dhammena paricareyya tassā evaṃ mādisaṃ paricarantiyā yā ayaṃ 
 pāricariyā nāma etadaggaṃ pāricariyānanti  Methunūpasaṃhitena 
 saṅghādisesoti evaṃ attakāmapāricariyāya vaṇṇaṃ bhāsento   
 methunūpasaṃhiteneva methunadhammapaṭisaṃyutteneva vacanena yo bhāseyya tassa 
 saṅghādisesoti  Idāni yasmā methunūpasaṃhiteneva bhāsantassa 
 saṅghādiseso vutto tasmā ahaṃpi khattiyo tvampi khattiyā arahati 
 khattiyā khattiyassa dātuṃ samajātikattāti evamādīhi vacanehi 
 pāricariyāya vaṇṇaṃ bhāsamānassāpi saṅghādiseso natthi  Ahampi khattiyo 
 tvaṃpi khattiyāti ādike pana bahūpi pariyāye vatvā arahasi tvaṃ 
 mayhaṃ methunadhammaṃ dātunti evaṃ methunapaṭisaṃyutteneva bhāsamānassa 
 saṅghādiseso  Itthī ca hotīti ādi pubbe vuttanayameva  Idha 
 udāyitthero ādikammiko tassa anāpatti ādikammikassāti  
                  Padabhājanīyavaṇṇanā niṭṭhitā  
  Footnote     bhāsanto  
  
  
 page    
      Samuṭṭhānādi sabbaṃ duṭṭhullavācasadisaṃ  Vinītavatthūnipi 
 uttānatthānevāti  
                Catutthasaṅghādisesavaṇṇanā niṭṭhitā  
      {   } Tena samayena buddho bhagavāti sañcarittasikkhāpadaṃ  Tattha 
 paṇḍitāti paṇḍiccena samannāgatā gatimantā  Byattāti 
 veyyattiyena samannāgatā upāyaññū visāradā  Medhānīti 
 medhāya samannāgatā diṭṭhadiṭṭhaṃ karoti  Dakkhāti chekā  Analasāti 
 uṭṭhānaviriyasampannā  Channāti anucchavikā  Kismiṃ viyāti kicchaṃ 
 viya kileso viya hirī viya amhākaṃ hotīti adhippāyo  Kumārikāya 
 vattunti imaṃ tumhe gaṇhāthāti kumārikāya kāraṇā vattuṃ  
 Āvāhādīsu āvāhoti dārakassa parakulato dārikāya āharaṇaṃ  
 Vivāhoti attano dārikāya parakulapesanaṃ  Vāreyyānīti detha no 
 dārakassa dārikanti yācanaṃ divasanakkhattamuhuttaparicchedakaraṇaṃ vā  
      {   } Purāṇagaṇakiyāti ekassa gaṇakassa bhariyā  Sā tasmiṃ jīvamāne 
 gaṇakīti paññāyittha  Mate pana purāṇagaṇakīti saṅkhaṃ gatā  
 Tirogāmoti bahigāmo  Añño gāmoti adhippāyo  Manussāti 
 udāyissa imaṃ sañcarittakamme yuttapayuttabhāvaṃ jānanakamanussā  
 Suṇisābhogenāti yena bhogena suṇisā bhuñjitabbā hoti 
 randhāpanapacāpanaparivesāpanādinā te naṃ bhuñjiṃsu  Tato aparena 
 dāsībhogenāti māsātikkamena yena bhogena dāsī bhuñjitabbā hoti 
 khettakammakacavarachaḍḍanaudakāharaṇādinā pana te naṃ bhuñjiṃsu  
  
  
 page    
 Duggatāti daliddā yattha vā gatā duggatā hoti tādisaṃ kulaṃ 
 gatā  Māyyo imaṃ kumārikanti mā ayyo imaṃ kumārikaṃ  
 Āhārūpahāroti āhāro ca upahāro ca gahaṇañca dānañca na amhehi 
 kiñci ābhaṭaṃ na upahaṭaṃ tayā kayavikkayo vohāro amhākaṃ natthīti 
 dīpenti  Samaṇena bhavitabbaṃ abyāvaṭena samaṇo assa 
 sussamaṇoti samaṇena nāma īdisesu kammesu abyāvaṭena abyāpārena 
 bhavitabbaṃ evaṃ bhavanto hi samaṇo sussamaṇo assāti evantaṃ 
 apasādetvā gaccha tvaṃ na mayaṃ taṃ jānāmāti āhaṃsu  {   } Sajjitoti 
 sabbūpakaraṇasampanno maṇḍitappasādhito vā  {   } Dhuttāti itthīdhuttā  
 Paricārentāti manāpiyesu rūpādīsu itocītoca samantā indriyāni 
 cārentā kīḷantā ramantāti vuttaṃ hoti  Abbhutamakaṃsūti yadi 
 karissati tvaṃ ettakaṃ jito yadi na karissati ahaṃ ettakanti 
 paṇitakaṃ akaṃsu  Bhikkhūnaṃ pana abbhutaṃ kātuṃ na vaṭṭati yo karoti 
 parājitena dātabbanti mahāpaccariyaṃ vuttaṃ  Kathaṃ hi nāma ayyo 
 udāyi taṅkhaṇikanti ettha taṅkhaṇoti acirakālo vuccati  Taṅkhaṇikanti 
 acirakālādhikārikaṃ  
      {   } Sañcarittaṃ samāpajjeyyāti sañcaraṇabhāvaṃ samāpajjeyya  
 Yasmā pana taṃ samāpajjantena kenaci pesitena katthaci gantabbaṃ 
 hoti parato va itthiyā vā purisamatinti ādivacanato idha itthīpurisā 
 adhippetā tasmā tamatthaṃ dassetuṃ itthiyā vā pahito purisassa 
 santike gacchati purisena vā pahito itthiyā santike gacchatīti 
  
  
 page    
 Evamassa padabhājanaṃ vuttaṃ  Itthiyā vā purisamatiṃ purisassa vā 
 itthīmatinti ettha āroceyyāti pāṭhaseso daṭṭhabbo  Tenevassa 
 padabhājane purisassa matiṃ itthiyā āroceti itthiyā matiṃ purisassa 
 ārocetīti vuttaṃ  Idāni yadatthaṃ tesaṃ matiṃ adhippāyaṃ ajjhāsayaṃ 
 chandaṃ ruciṃ āroceti taṃ dassento jāyattane vā jārattane 
 vāti āha  Tattha jāyattaneti jāyabhāve  Jārattaneti jārabhāve  
 Purisassa hi matiṃ itthiyā ārocento jāyattane āroceti itthiyā 
 matiṃ purisassa ārocento jārattane āroceti  Apica purisasseva 
 matiṃ itthiyā ārocento jāyattane vā āroceti nibaddhabhariyābhāve 
 jārattane vā micchācārabhāve  Yasmā panetaṃ ārocentena tvaṃ kira 
 tassa jāyā bhavissasīti ādi vattabbaṃ hoti tasmā taṃ vattabbatākāraṃ 
 dassetuṃ jāyattane vāti jāyā bhavissasi jārattane vāti 
 jārī bhavissasīti assa padabhājanaṃ vuttaṃ  Eteneva upāyena 
 itthiyā matiṃ purisassa ārocanepi pati bhavissasi sāmiko bhavissasi 
 jāro bhavissasīti vattabbākāro veditabbo  Antamaso taṃkhaṇikāyapīti 
 sabbantimena paricchedena yā ayaṃ taṃkhaṇe muhuttamatte paṭisaṃvasitabbato 
 taṃkhaṇikā vuccati muhuttikāti attho tassāpi muhuttikā 
 bhavissasītievaṃpurisamatiṃārocentassasaṅghādiseso  Eteneva upāyena 
 muhuttiko bhavissasīti evaṃ purisassa itthīmatiṃ ārocentopi saṅghādisesaṃ 
 āpajjatīti veditabbo  
      {   } Idāni itthiyā vā purisamatinti ettha adhippetā itthiyo 
  
  
 page    
 Pabhedato dassetvā tāsu sañcarittavasena āpattibhedaṃ dassetuṃ 
 dasa itthiyoti ādimāha  Tattha māturakkhitāti mātarā rakkhitā 
 yathā purisena saṃvāsaṃ na kappeti evaṃ mātarā rakkhitā  Tenassa 
 padabhājanaṃpi vuttaṃ mātā rakkhati gopeti issariyaṃ kāreti vasaṃ 
 vattetīti  Tattha rakkhatīti katthaci gantuṃ na deti  Gopetīti yathā 
 aññe na passanti evaṃ gutte ṭhāne ṭhapeti  Issariyaṃ kāretīti 
 serivihāramassā nisedhentī abhibhavitvā vattati  Vasaṃ vattetīti idaṃ 
 karohi idaṃ mā akāsīti evaṃ attano vasaṃ tassā upari vatteti  
 Etenupāyena piturakkhitādayopi ñātabbā  Gottaṃ vā dhammo vā 
 na rakkhati sagottehi pana sahadhammikehi ca ekaṃ satthāraṃ uddissa 
 pabbajitehi ekagaṇapariyāpannehi ca rakkhitā gottarakkhitā 
 dhammarakkhitāti vuccati  Tasmā tesaṃ padānaṃ sagottā rakkhantīti ādinā 
 nayena padabhājanaṃ vuttaṃ  Saha ārakkhena sārakkhā sahaparidaṇḍena 
 saparidaṇḍā  Tāsaṃ niddesā pākaṭāva  Imāsu dasasu pacchimānaṃ 
 dvinnameva purisantaraṃ gacchantīnaṃ micchācāro hoti na itarāsaṃ  
 Dhanakkītādīsu appena vā bahunā vā dhanena kītā dhanakkītā  
 Yasmā pana sā na dhanakkītamattāyeva bhariyā saṃvāsatthāya pana 
 kītattā bhariyā tasmāssa niddese dhanena kīṇitvā vāsetīti 
 vuttaṃ  Chandena attano ruciyā vasatīti chandavāsinī  Yasmā pana 
 sā na attano chandamatteneva bhariyā hoti purisena pana 
 sampaṭicchitattā tasmāssa niddese piyo piyaṃ vāsetīti vuttaṃ  
  
  
 page    
 Bhogena vasatīti bhogavāsinī  Udukkhalamusalādigharūpakaraṇaṃ labhitvā 
 bhariyābhāvaṃ gacchantiyā janapaditthiyā etaṃ adhivacanaṃ  Paṭena vasatati 
 paṭavāsinī  Nivāsanamattaṃpi pāpuraṇamattaṃpi labhitvā bhariyābhāvaṃ 
 upagacchantiyā dalidditthiyā etaṃ adhivacanaṃ  Odapattakinīti ubhinnaṃ 
 ekissā udakapātiyā hatthe otāretvā idaṃ udakaṃ viya saṃsaṭṭhā 
 abhejjā hothāti vatvā pariggahitāya vohāranāmametaṃ  
 Niddesepissa tāya saha udakapattaṃ āmasitvā taṃ vāsetīti evamattho 
 veditabbo  Obhaṭaṃ oropitaṃ cumbaṭamassāti obhaṭacumbaṭā 
 kaṭṭhahārikādīnaṃ aññatarā  Yassā sīsato cumbaṭaṃ oropetvā ghare 
 vāseti tassā etaṃ adhivacanaṃ  Dāsī cāti attanoyeva dāsī 
 ca hoti bhariyā ca  Kammakārī nāma gehe bhatiyā kammaṃ karoti 
 tāya saddhiṃ koci gharāvāsaṃ kappeti attano bhariyāya anatthiko 
 hutvā ayaṃ vuccati kammakārī ca bhariyā cāti  Dhajena āhaṭā 
 dhajāhaṭā  Ussitadhajāya senāya gantvā paravisayaṃ vilumpitvā 
 ānītāti vuttaṃ hoti  Taṃ koci bhariyaṃ karoti ayaṃ dhajāhaṭā 
 nāma  Muhuttikā vuttanayā eva  Etāsaṃ dasannampi purisantaragamane 
 micchācāro hoti  Purisānaṃ pana vīsatiyāpi etāsu micchācāro  
 Bhikkhuno ca sañcarittaṃ pana   hoti  
      {   } Idāni puriso bhikkhuṃ pahiṇātīti ādīsu  Paṭiggaṇhātīti 
 so bhikkhu tassa purisassa gaccha bhante itthannāmaṃ māturakkhitaṃ 
  Footnote     atireko bhaveyuya  
  
  
 page    
 Brūhi hohi kira itthannāmassa bhariyā dhanakkītāti evaṃ vuttavacanaṃ 
 sādhu upāsakāti vā hotūti vā ārocessāmīti vā yena 
 kenaci ākārena vacībhedaṃ katvā vā sīsakampādīhi vā sampaṭicchati  
 Vīmaṃsatīti evaṃ paṭiggaṇhitvā tassā itthiyā santikaṃ gantvā taṃ 
 sāsanaṃ āroceti  Paccāharatīti tena ārocite sā itthī sādhūti 
 sampaṭicchatu vā paṭikkhipatu vā lajjāya vā tuṇhī hotu puna āgantvā 
 tassa  purisassa taṃ pavuttiṃ āroceti  Ettāvatā imāya 
 paṭiggahaṇārocanapaccāharaṇasaṅkhātāya tivaṅgasampattiyā saṅghādiseso 
 hoti  Sā pana tassa bhariyā hotu vā mā vā akāraṇametaṃ  Sace 
 pana so māturakkhitāya santikaṃ pesito taṃ adisvā tassā 
 mātuyā taṃ sāsanaṃ āroceti bahiddhā vīmaṭṭhannāma hoti 
 tasmā visaṅketanti mahāpadumatthero āha  Mahāsumatthero pana 
 mātā vā hotu pitā vā antamaso gehadāsīpi añño vā 
 yo koci taṃ kiriyaṃ sampādessati tassa vuttepi vīmaṭṭhameva hotīti 
 tivaṅgasampattikāle āpattiyeva nanu yathā buddhaṃ paccakkhāmīti 
 vattukāmo virajjhitvā dhammaṃ paccakkhāmīti vadeyya paccakkhātāvassa 
 sikkhā yathā vā paṭhamaṃ jhānaṃ samāpajjāmīti vattukāmo 
 virajjhitvā dutiyaṃ jhānaṃ samāpajjāmīti vadeyya āpannovassa 
 pārājikaṃ evaṃ sampadamidanti  Taṃ panetaṃ paṭiggaṇhāti 
 antevāsiṃ vīmaṃsāpetvā attanā paccāharati āpatti 
 saṅghādisesassāti iminā sameti tasmā subhāsitaṃ  Yathā māturakkhitaṃ 
  
  
 page    
 Brūhīti vuttassa gantvā tassā ārocetuṃ samatthānaṃ mātādīnampi 
 vadato visaṃketo natthi evameva hohi kira itthannāmassa 
 bhariyā dhanakkītāti vattabbe hohi kira itthannāmassa bhariyā 
 chandavāsinīti evaṃ pāliyaṃ vuttesu chandavāsinīti ādīsu vacanesu 
 aññataravasena vā avuttesupi hohi kira itthannāmassa bhariyā 
 jāyā pajāpatī puttamātā gharaṇī gharasāminī bhattarandhikā sussūsikā 
 kāmaparicārikāti evamādīsu saṃvāsaparidīpakesu vacanesu aññataravasena 
 vā vadantassāpi visaṃketo natthi tivaṅgasampattiyā āpattiyeva  
 Māturakkhitaṃ brūhīti  pesitassa pana gantvā aññāsu piturakkhitādīsu 
 aññataraṃ vadantassa visaṃketaṃ  Esa nayo piturakkhitaṃ brūhīti 
 ādīsupi  Kevalaṃ hettha ekamūlakadumūlakādivasena purisassa mātā 
 bhikkhuṃ pahiṇāti māturakkhitāya mātā bhikkhuṃ pahiṇāti māturakkhitā 
 bhikkhuṃ pahiṇātīti evamādīnaṃ mūlaṭṭhānañca vasena peyyālabhedoyeva 
 viseso  So hi pubbe vuttanayattā pālianusāreneva sakkā 
 jānitunti nāssa vibhāgaṃ dassetuṃ ādaraṃ akarimhā  {   } Paṭiggaṇhātīti 
 ādīsu pana dvīsu catukkesu paṭhamacatukke ādipadena 
 tivaṅgasampattiyā saṅghādiseso  majjhe dvīhi dvaṅgasampattiyā 
 thullaccayaṃ ante ekena ekaṅgasampattiyā dukkaṭaṃ  Dutiyacatukke 
 ādipadena duvaṅgasampattiyā thullaccayaṃ majjhe dvīhi 
 ekaṅgasampattiyā dukkaṭaṃ ante ekena aṅgābhāvato anāpatti  Tattha 
 paṭiggaṇhātīti āṇāpakassa sāsanaṃ paṭiggaṇhāti  Vīmaṃsatīti 
  
  
 page    
 Pahitaṭṭhānaṃ gantvā taṃ āroceti  Paccāharatīti puna āgantvā 
 mūlaṭṭhassa āroceti  Na paccāharatīti ārocetvā etova 
 pakkamati  Na vīmaṃsati paccāharatīti purisena itthannāmaṃ gantvā 
 brūhīti vuccamāno sādhūti tassa sāsanaṃ paṭiggaṇhitvā taṃ 
 pamussitvā vā appamussitvā vā aññena karaṇīyena tassā 
 santikaṃ gantvā kiñcideva kathaṃ kathento nisīdati ettāvatā 
 paṭiggaṇhāti na vīmaṃsati nāmāti vuccati  Atha naṃ sā itthī 
 sayameva vadati tumhākaṃ kira upaṭṭhāko maṃ gahetukāmoti evaṃ 
 vatvā ahaṃ tassa bhariyā bhavissāmīti na vā bhavissāmīti vadati  
 So tassā vacanaṃ anabhinanditvā apaṭikkositvā tuṇhībhūto va 
 uṭṭhāyāsanā tassa purisassa santikaṃ āgantvā taṃ pavuttiṃ āroceti 
 ettāvatā na vīmaṃsati paccāharati  nāmāti vuccati  Na vīmaṃsati 
 na paccāharatīti kevalaṃ sāsanārocanakāle paṭiggaṇhātiyeva itaraṃ 
 pana dvayaṃ na karoti  Na paṭiggaṇhāti vīmaṃsati paccāharatīti 
 koci puriso bhikkhussa ṭhitaṭṭhāne vā nisinnaṭṭhāne vā tathārūpiṃ kathaṃ 
 katheti  Bhikkhu tena apahitopi pahito viya hutvā itthiyā 
 santikaṃ gantvā hohi kira itthannāmassa bhariyāti ādinā nayena 
 vīmaṃsitvā tassā ruciṃ vā aruciṃ vā puna āgantvā imassa 
 āroceti  Teneva nayena vīmaṃsitvā paccāharanto na paṭiggaṇhāti 
 vīmaṃsati paccāharatīti vuccati  Teneva nayena gato avīmaṃsitvā 
 tāya samuṭṭhāpitaṃ kathaṃ sutvā paṭhamacatukkassa tatiyapade vuttanayena 
  
  
 page    
 Āgantvā imassa ārocento na paṭiggaṇhāti na vīmaṃsati 
 paccāharatīti vuccati  Catutthaṃ padaṃ pākaṭameva  Sambahule 
 bhikkhū āṇāpetīti ādinayā pākaṭāyeva  Yathā pana sambahulāpi 
 ekavatthusmiṃ āpajjanti evaṃ ekassapi sambahulesu vatthūsu 
 sambahulā āpattiyo veditabbā  Kathaṃ  Puriso bhikkhuṃ 
 āṇāpeti gaccha bhante asukasmiṃ nāma pāsāde saṭṭhimattā 
 vā sattatimattā vā itthiyo ṭhitā tā vadehi hotha kira 
 itthannāmassa bhariyāyoti  So sampaṭicchitvā tattheva gantvā 
 ārocetvā puna taṃ sāsanaṃ paccāharati  Yattakā itthiyo 
 tattakā āpattiyo āpajjati  Vuttaṃ hetaṃ parivārepi 
             padavītihāramattena vācāya bhaṇitena ca 
             sabbāni garukāni sapaṭikammāni 
             catusaṭṭhiāpattiyo āpajjeyya ekato 
             pañhāmesā kusalehi cintitāti    
 Imaṃ kira atthavasaṃ paṭicca ayaṃ pañho vutto  Vacanasiliṭṭhatāya 
 cettha catusaṭṭhiāpattiyoti vuttaṃ  Evaṃ karonto pana satampi 
 sahassampi āpajjatīti  Yathā ca ekena pesitassa ekassa 
 sambahulāsu itthīsu sambahulā āpattiyo evaṃ eko puriso 
 sambahule bhikkhū ekissā santikaṃ peseti sabbesaṃ saṅghādiseso  
 Eko sambahule bhikkhū sambahulānaṃ itthīnaṃ santikaṃ peseti 
 itthīgaṇanāya saṅghādiseso  Sambahulā purisā ekaṃ bhikkhuṃ ekissā 
  Footnote     vi  parivāra        
  
  
 page    
 Santikaṃ pesenti purisagaṇanāya saṅghādiseso  Sambahulā purisā 
 ekaṃ bhikkhuṃ sambahulānaṃ itthīnaṃ santikaṃ pesenti vatthugaṇanāya 
 saṅghādiseso  Sambahulā purisā sambahulā bhikkhū ekissā santikaṃ 
 pesenti vatthugaṇanāya saṅghādiseso  Sambahulā purisā sambahule 
 bhikkhū sambahulānaṃ itthīnaṃ santikaṃ pesenti vatthugaṇanāya 
 saṅghādiseso  Eseva nayo ekā itthī ekaṃ bhikkhunti ādīsupi  
 Ettha ca sabhāgavisabhāgatā nāma appamāṇaṃ  Mātāpitūnampi 
 pañcasahadhammikānampi sañcarittakammaṃ karontassa āpattiyeva  
 Puriso bhikkhuṃ  āṇāpeti gaccha  bhanteti catukkaṃ aṅgavasena 
 āpattibhedadassanatthaṃ vuttaṃ  Tassa pacchimapade  Antevāsī vīmaṃsitvā 
 bahiddhā paccāharatīti āgantvā ācariyassa anārocetvā 
 etova gantvā tassa purisassa āroceti  Āpatti ubhinnaṃ 
 thullaccayassāti ācariyassa paṭiggahitattā ca vīmaṃsāpitattā ca dvīhaṅgehi 
 thullaccayaṃ  Antevāsikassa vīmaṃsitattā ca paccāhaṭattā ca 
 dvīhaṅgehi thullaccayaṃ  Sesaṃ pākaṭameva  {   } Gacchanto sampādetīti 
 paṭiggaṇhāti ceva vīmaṃsati ca  Āgacchanto visaṃvādetīti 
 na paccāharati  Gacchanto visaṃvādetīti na paṭiggaṇhāti  
 Āgacchanto sampādetīti vīmaṃsati ceva paccāharati ca  Evaṃ 
 ubhayattha dvīhaṅgehi thullaccayaṃ  Tatiyapade āpatti catutthe 
 anāpatti  {   } Anāpatti saṅghassa vā cetiyassa vā gilānassa vā 
 karaṇīyena gacchati ummattakassa ādikammikassāti ettha  
  
  
 page    
 Bhikkhusaṅghassa uposathāgāraṃ vā kiñci vā vippakataṃ hoti tattha kārakānaṃ   
 bhattavettanatthāya upāsako vā upāsikāya santikaṃ bhikkhuṃ pahiṇeyya 
 upāsikā vā upāsakassa evarūpena saṅghassa karaṇīyena gacchantassa 
 anāpatti  Cetiyakamme kariyamānepi eseva nayo  Gilānassa 
 bhesajjatthāyapi upāsakena vā upāsikāya santikaṃ upāsikāya 
 vā upāsakassa santikaṃ pahitassa gacchato anāpatti  Ummattakādikammikā 
 vuttanayāeva  
      Samuṭṭhānādīsu idaṃ sikkhāpadaṃ chassamuṭṭhānaṃ sīsaukkhipanādinā 
 kāyavikārena sāsanaṃ gahetvā gantvā hatthamuddhāya vīmaṃsitvā puna 
 āgantvā hatthamuddhāyeva ārocentassa kāyato samuṭṭhāti  
 Āsanasālāyaṃ nisinnassa itthannāmā āgamissati tassā cittaṃ 
 jāneyyāthāti kenaci vutte sādhūti sampaṭicchitvā taṃ āgataṃ 
 vatvā tassā gatāya puna tasmiṃ purise āgate ārocentassa 
 vācato samuṭṭhāti  Vācāya sādhūti sāsanaṃ gahetvā aññena 
 karaṇīyena tassā gharaṃ gantvā aññattha vā gamanakāle taṃ disvā 
 vacībhedeneva vīmaṃsitvā puna aññeneva kāraṇena tato apakkamma 
 kadācideva naṃ purisaṃ disvā ārocentassāpi vācato ca samuṭṭhāti  
 Paṇṇattiṃ ajānantassa pana khīṇāsavassāpi kāyavācato ca samuṭṭhāti  
 Kathaṃ  Sace hissa mātāpitaro kujjhitvā alaṃvacanīyā honti  
 Tañca bhikkhuṃ gharaṃ upagataṃ therapitā vadati mātā te tāta maṃ 
 mahallakaṃ chaḍḍetvā ñātikulaṃ gatā gaccha naṃ maṃ upaṭṭhātuṃ 
  Footnote     sāratthadīpanī  tatiYu       kārukānanti vaḍḍhakīādīnaṃ  tacchakaayokāratantavāya 
  rajakanahāpitakā pañca kāravo kārukāti vuccanti  
  
  
 page    
 Pesehīti  So ce gantvā taṃ vatvā puna pituno tassā āgamanaṃ vā 
 anāgamanaṃ vā āroceti saṅghādiseso  Imāni tīṇi 
 acittakasamuṭṭhānāni  Paṇṇattiṃ pana jānitvā eteheva tīhi nayehi 
 sañcarittaṃ samāpajjato kāyacittato vācācittato kāyavācācittato ca 
 samuṭṭhāti  Imāni tīṇi paṇṇattijānanacittena sacittakasamuṭṭhānāni  
 Kiriyā nosaññāvimokkhaṃ paṇṇattivajjaṃ kāyakammaṃ 
 vacīkammaṃ kusalādivasena cettha tīṇi cittāni sukhādivasena tisso 
 vedanāti  
      {   } Vinītavatthūsu ādito vatthupañcake paṭiggahitamattattā dukkaṭaṃ  
 Kalahavatthusmiṃ  Sammodanīyaṃ akāsīti taṃ saññāpetvā puna gehaṃ 
 gamanīyaṃ akāsi  Nālaṃvacanīyāti na pariccattāti attho  Yā hi 
 yathā yathā yesu yesu janapadesu pariccattāva hoti bhariyābhāvaṃ 
 atikkamati ayaṃ alaṃvacanīyāti vuccati  Esā pana na alaṃvacanīyā  
 Sā kenacideva kāraṇena kalahaṃ katvā gatā  Tenevettha bhagavā 
 anāpattīti āha  Yasmā pana kāyasaṃsagge yakkhiniyā thullaccayaṃ 
 vuttaṃ tasmā duṭṭhullādīsupi yakkhīpetiyo thullaccayavatthuevāti 
 veditabbā  Aṭṭhakathāsu pana etaṃ na vicāritaṃ  Sesaṃ sabbattha 
 uttānatthamevāti  
                   Sañcarittavaṇṇanā niṭṭhitā  
      {   } Tena samayenāti kuṭikārasikkhāpadaṃ  Tattha āḷavakāti 
 āḷavīraṭṭhe jātā dārakā āḷavakā nāma  Te pabbajitakālepi 
  
  
 page    
 Āḷavakātveva paññāyiṃsu  Sandhāya vuttaṃ āḷavakā bhikkhūti  
 Saññācikāyoti sayaṃ yācitvā gahitūpakaraṇāyo  Kārāpentīti 
 karontipi kārāpentipi  Te kira sāsane vipassanādhurañca 
 ganthadhurañcāti dvepi dhurāni chaḍḍetvā navakammameva dhuraṃ katvā paggaṇhiṃsu  
 Assāmikāyoti anissarāyo kāretvā dāyakena virahitāyoti attho  
 Attuddesikāyoti attānaṃ uddissa attano atthāya āraddhāyoti 
 attho  Appamāṇikāyoti ettakena niṭṭhaṃ gacchissantīti evaṃ 
 paricchinnappamāṇāyo   buḍḍhippamāṇāyo vā mahappamāṇāyoti 
 attho  Yācanāyeva bahulā etesaṃ mandaṃ aññaṃ kammanti 
 yācanabahulā  Evaṃ viññattibahulā veditabbā  Atthato panettha 
 nānākāraṇaṃ  natthi  Anekakkhattuṃ purisaṃ detha purisatthakaraṃ dethāti 
 yācantānametaṃ adhivacanaṃ  Tattha mūlacchejjāya purisaṃ yācituṃ na 
 vaṭṭati  Sahāyatthāya kammakaraṇatthāya purisaṃ dethāti yācituṃ 
 vaṭṭati  Purisatthakaranti purisena kātabbaṃ hatthakammaṃ vuccati taṃ 
 yācituṃ vaṭṭati  
      Hatthakammannāma kiñci vatthu na hoti tasmā taṃ ṭhapetvā 
 migaluddhakamacchabandhakādīnaṃ sakakammaṃ avasesaṃ sabbaṃ kappiyaṃ  Kiṃ 
 bhante āgatattha kena kammanti pucchite vā apucchite vā yācituṃ 
 vaṭṭati  Viññattipaccayā doso natthi  Tasmā migaluddhakādayo 
 sakakammaṃ na yācitabbā  Hatthakammaṃ dethāti aniyāmetvāpi na 
 yācitabbā  Evaṃ yācitā hi te sādhu bhanteti bhikkhuṃ 
  Footnote     apparicchinnappamāṇāyotipi pāṭho  
  
  
 page    
 Uyyojetvā migepi māretvā āhareyyuṃ  Niyametvā pana 
 vihāre kiñci kātabbaṃ atthi tattha hatthakammaṃ dethāti yācitabbā  
 Phālanaṅgalādīni upakaraṇāni gahetvā kasituṃ vā vapituṃ vā lāyituṃ 
 vā gacchantaṃ sakiccappasutaṃpi kasakaṃ vā aññaṃ vā kañci hatthakammaṃ 
 yācituṃ vaṭṭateva  Yo pana vighāsādo vā añño vā koci nikkammo 
 niratthakakathaṃ vā kathento niddāyanto vā viharati evarūpaṃ ayācitvāpi 
 ehi re idaṃ vā idaṃ vā karohīti yadicchitaṃ kārāpetuṃ vaṭṭati  
 Hatthakammassa pana sabbakappiyabhāvadīpanatthaṃ imaṃ nayaṃ kathenti  
 Sace hi bhikkhu pāsādaṃ kāretukāmo hoti thambhatthāya 
 pāsāṇakoṭṭakānaṃ gharaṃ gantvā vattabbaṃ hatthakammaṃ laddhuṃ vaṭṭati upāsakāti  
 Kiṃ kātabbaṃ bhanteti  Pāsāṇatthambhā uddharitvā dātabbāti  
 Sace te uddharitvā denti uddharitvā nikkhitte attano thambhe vā 
 denti vaṭṭati  Athāpi vadanti amhākaṃ bhante hatthakammaṃ kātuṃ 
 khaṇo natthi aññaṃ uddharāpetha tassa mūlaṃ dassāmāti uddharāpetvā 
 pāsāṇatthambhe uddhaṭamanussānaṃ mūlaṃ dethāti vattuṃ vaṭṭati  
 Eteneva upāyena pāsādadārūnaṃ atthāya vaḍḍhakīnaṃ santikaṃ 
 iṭṭhakatthāya iṭṭhakavaḍḍhakīnaṃ chādanatthāya gehacchādanakānaṃ cittakammatthāya 
 cittakārakānanti yena yena attho hoti tassa tassa atthāya 
 tesaṃ tesaṃ sippakārakānaṃ santikaṃ gantvā hatthakammaṃ yācituṃ vaṭṭati  
 Hatthakammayācanavasena ca mūlacchejjāya vā bhattavettanānuppadānena 
 vā laddhampi sabbaṃ gahetuṃ vaṭṭati  Araññato āharāpentena ca 
  
  
 page    
 Sabbaṃ anajjhāvuṭṭhakaṃ āharāpetabbaṃ  Na kevalañca  pāsādaṃ 
 kāretukāmena mañcapīṭhapattaparissāvanadhamakarakacīvarādīni kāretukāmenāpi 
 dārulohasuttādīni labhitvā te te sippakārake upasaṅkamitvā 
 vuttanayeneva hatthakammaṃ yācitabbaṃ  Hatthakammayācanavasena ca 
 mūlacchejjāya vā bhattavettanānuppadānena vā laddhampi sabbaṃ gahetabbaṃ  
 Sace pana kātuṃ na icchanti bhattavettanaṃ paccāsiṃsanti akappiyaṃ 
 kahāpaṇādi na dātabbaṃ  Bhikkhācāravattena taṇḍulādīni pariyesitvā 
 dātuṃ vaṭṭati  Hatthakammavasena pattaṃ kāretvā tatheva pācetvā 
 navapakkassa pattassa puñchanatelatthāya antogāmaṃ paviṭṭhena bhikkhāya 
 āgatoti sallakkhetvā yāguyā vā bhatte vā ānīte hatthena 
 patto pidahitabbo  Sace upāsikā kiṃ bhanteti pucchati  
 Navapakko patto puñchanatelena atthoti vattabbaṃ  Sace sā dehi 
 bhanteti pattaṃ gahetvā telena puñchitvā yāguyā vā bhattassa vā 
 pūretvā deti viññatti nāma na hoti gahetuṃ vaṭṭatīti  Bhikkhū 
 pageva piṇḍāya caritvā āsanasālaṃ gantvā āsanaṃ apassantā 
 tiṭṭhanti  Tatra ce upāsikā bhikkhū ṭhite disvā sayameva āsanāni 
 āharāpenti  Nisīditvā gacchantehi āpucchitvā gantabbaṃ  
 Anāpucchā gatānampi naṭṭhaṃ gīvā na hoti  Āpucchitvā gamanaṃ pana 
 vattaṃ  Sace bhikkhūhi āsanāni āharathāti vuttehi āhaṭāni honti 
 āpucchitvā gantabbaṃ  Anāpucchā gatānaṃ vattabhedo ca naṭṭhañca 
 gīvāti  Attharakojavakādīsupi eseva nayo  Macchikā bahukā honti 
  
  
 page    
 Macchikāvījaniṃ āharathāti vattabbaṃ  Pucimandasākhādīni āharanti 
 kappiyaṃ kārāpetvā paṭiggahetabbāni  Āsanasālāyaṃ udakabhājanaṃ 
 rittaṃ hoti dhamakarakaṃ gaṇhāti na vattabbaṃ  Dhamakarakaṃ hi rittabhājane 
 pakkhipanto bhindeyya  Nadiṃ vā taḷākaṃ vā gantvā pana udakaṃ 
 āharāti vattuṃ vaṭṭati  Gehato āharāti neva vatatuṃ vaṭṭati  
 Na āhaṭaṃ paribhuñjitabbaṃ  Āsanasālāyaṃ vā araññake vā 
 bhattakiccaṃ karontehi tattha jātakaṃ anajjhāvuṭṭhakaṃ yaṅkiñci 
 uttaribhaṅgārahaṃ pattaṃ vā phalaṃ vā sace kiñci kammaṃ karontaṃ āharāpeti 
 hatthakammavasena āharāpetvā paribhuñjituṃ vaṭṭati alajjīhi pana 
 bhikkhūhi vā sāmaṇerehi vā hatthakammaṃ na kāretabbaṃ  Ayaṃ tāva 
 purisatthakare nayo  Goṇaṃ pana aññātakaappavāritaṭṭhānato 
 āharāpetuṃ na vaṭṭati  Āharāpentassa dukkaṭaṃ  
 Ñātakappavāritaṭaṭhānatopi mūlacchejjāya yācituṃ na vaṭṭati  Tāvakālikanayena 
 sabbattha vaṭṭati  Evaṃ āharāpitañca goṇaṃ rakkhitvā jaggitvā 
 sāmikā naṃ paṭicchāpetabbā  Sacassa pādo vā siṅgaṃ vā 
 bhijjati nassati vā taṃ sāmikā ce sampaṭicchanti iccetaṃ 
 kusalaṃ no ce sampaṭicchanti gīvā hoti  Sace tumhākaṃyeva 
 demāti vadanti na sampaṭicchitabbaṃ  Vihārassa demāti vutte 
 pana ārāmikānaṃ ācikkhatha jagganatthāyāti vattabbā  Sakaṭaṃ 
 dethātipi aññātakaappavārite vattuṃ na vaṭṭati  Viññattiyeva 
 hoti dukkaṭaṃ āpajjati  Ñātakappavāritaṭṭhāne pana vaṭṭati  
  
  
 page    
 Tāvakālikaṃ vaṭṭati  Kammaṃ katvā puna dātabbaṃ  Sace nemiādīni 
 bhijjanti pākatikāni katvā dātabbaṃ  Naṭṭhe gīvā hoti  
 Tumhākameva demāti vutte dārubhaṇḍaṃ nāma sampaṭicchituṃ vaṭṭati  
 Eseva nayo vāsīpharasukuṭhārīkuddālanikhādanesu valliādīsu ca 
 parapariggahitesu  Garubhaṇḍappahonakesuyeva ca valliādīsu viññatti 
 hoti na tato oraṃ  Anajjhāvuṭṭhakaṃ pana yaṅkiñci āharāpetuṃ 
 vaṭṭati  Rakkhitagopitaṭṭhāneyeva hi viññatti nāma vuccati  Sā 
 dvīsu paccayesu sabbena sabbaṃ na vaṭṭati  Senāsanapaccaye pana 
 āhara dehīti viññattimattameva na vaṭṭati  Parikathobhāsanimittakammāni 
 vaṭṭanti  Tattha uposathāgāraṃ vā bhojanasālaṃ vā aññaṃ 
 vā kiñci senāsanaṃ icchato imasmiṃ vata okāse  evarūpaṃ senāsanaṃ 
 kātuṃ vaṭṭatīti vā yuttanti vā anurūpanti vā ādinā nayena 
 vacanaṃ parikathā nāma  Upāsakā tumhe kuhiṃ vasathāti pāsāde 
 bhanteti bhikkhūnaṃ pana upāsakā pāsādo na vaṭṭatīti  
 Evamādivacanaṃ obhāso nāma  Manusse disvā rajjuṃ pasāreti khīle 
 ākoṭṭāpeti kiṃ idaṃ bhanteti vutte idaṃ āvāsaṃ karissāmāti 
 evamādikaraṇaṃ pana nimittakammaṃ nāma  Gilānapaccaye pana 
 viññattipi vaṭṭati pageva parikathādīni  
      Manussā upaddutā yācanāya upaddutā viññattiyāti tesaṃ 
 bhikkhūnaṃ tāya yācanāya viññattiyā ca pīḷitā  Ubbhijjantipīti 
 kinnu āharāpessantīti ubbegaṃ iñjanaṃ calanaṃ paṭilabhanti  
  
  
 page    
 Uttasantipīti ahiṃ viya disvā sahasā uttasitvā ukkamanti  
 Palāyantipīti dūratoyena vā tena vā palāyanti  Aññenapi gacchantīti 
 yaṃ maggaṃ paṭipannā taṃ pahāya nivattitvā vāmaṃ vā dakkhiṇaṃ vā 
 gahetvā gacchanti  Dvāraṃpi thakenti  
      {   } Bhūtapubbaṃ bhikkhaveti iti bhagavā te bhikkhū garahitvā tadanurūpañca 
 dhammīkathaṃ katvā punapi viññattiyā dosaṃ pākaṭaṃ kurumāno imāni 
 bhūtapubbaṃ bhikkhaveti ādinā nayena tīṇi vatthūni dassesi  Tattha 
 maṇikaṇṭhoti so kira nāgarājā sabbakāmadadaṃ mahagghaṃ maṇiṃ kaṇṭhe 
 pilandhitvā carati tasmā maṇikaṇṭhotveva paññāyittha  
 Uparimuddhani mahantaṃ phaṇaṃ karitvā aṭṭhāsīti so kira tesaṃ dvinnaṃ isīnaṃ 
 kaniṭṭho isi mettāvihārī ahosi tasmā so nāgarājā nadito 
 uttaritvā devavaṇṇaṃ nimminitvā tassa santike nisīditvā sammodanīyaṃ 
 kathaṃ katvā taṃ devavaṇṇaṃ pahāya sakavaṇṇameva upagantvā taṃ isiṃ 
 parikkhipitvā pasannākāraṃ karonto uparimuddhani mahantaṃ phaṇaṃ katvā 
 chattaṃ viya dhārayamāno muhuttaṃ ṭhatvā pakkamati  Tena vuttaṃ 
 uparimuddhani mahantaṃ phaṇaṃ karitvā aṭṭhāsīti  Maṇimassa kaṇṭhe 
 pilandhananti maṇiṃ assa kaṇṭhe pilandhitaṃ āmuttanti attho  
 Ekamantaṃ aṭṭhāsīti tena devavaṇṇena āgantvā tāpasena saddhiṃ 
 sammodamāno ekasmiṃ padese aṭṭhāsi  Mamannapānanti mama 
 annañca pānañca  Vipulanti pahutaṃ  Uḷāranti paṇītaṃ  
 Atiyācakosīti ativiya yācako  Punappunaṃ yācakosīti vuttaṃ hoti  
  
  
 page    
 Susūti taruṇo thāmasampanno yobbanappattapuriso  Sakkharāti 
 vuccati kāḷasilā  Tattha dhoto asi sakkharadhoto nāma vuccati  
 Sakkharadhoto pāṇimhi assāti sakkharadhotapāṇi  Pāsāṇe 
 dhotanisitakhaggahatthoti attho  Yathā so asihattho puriso tāseyya 
 evaṃ tāsesi maṃ  Selaṃ maṃ yācamānoti maṇiṃ yācantoti attho  
 Na taṃ yāceti taṃ na yāceyya  Kataraṃ  Yassa piyaṃ jigiṃseti 
 yaṃ assa sattassa piyanti jāneyya  Kimaṅgaṃ pana manussabhūtānanti 
 manussabhūtānaṃ amanāpāti kimevettha vattabbaṃ  
      {   } Sakuṇasaṅghassa saddena ubbāḷhoti so kira sakuṇasaṅgho 
 paṭhamayāmañca pacchimayāmañca nirantaraṃ saddameva karoti so bhikkhu 
 tena saddena pīḷito hutvā bhagavato santikaṃ agamāsi  Tenāha 
 yenāhaṃ tenūpasaṅkamīti  Kuto ca tvaṃ bhikkhu āgacchasīti ettha 
 nisinno so bhikkhu na āgacchati vattamānasamīpe pana evaṃ vattuṃ 
 labbhati  Tenāha kuto ca tvaṃ bhikkhu āgacchasīti  Kuto 
 āgatosīti attho  Tato ahaṃ bhagavā āgacchāmīti etthāpi 
 soeva nayo  Ubbāḷhoti pīḷito ukkaṇṭhāpito hutvāti 
 attho  So sakuṇasaṅgho bhikkhu pattaṃ yācatīti ettha te sakuṇā 
 bhikkhuno vacanaṃ na jānanti  bhagavā pana attano  ānubhāvena yathā 
 jānanti tathā akāsi  
      {   } Apāhaṃ te na jānāmīti api ahaṃ te jane ke vā ime 
 kassa vā imeti na jānāmi  Saṅgamma yācantīti samāgantvā 
  
  
 page    
 Vaggavaggā hutvā yācanti  Yācako appiyo hotīti yo yācati 
 so appiyo hoti  Yācaṃ adadamappiyoti yācanti yācitaṃ vuccati  
 Yācitamatthaṃ adadantopi appiyo hoti  Athavā yācanti 
 yācantassa  Adadamappiyoti adento appiyo hoti  Mā me 
 viddesanā ahūti mā me appiyabhāvo ahu  Ahaṃ vā tava tvaṃ 
 vā mama desso appiyo mā ahosīti attho  
      {   } Dussaṃharānīti kasigorakkhādīhi upāyehi dukkhena saṃharaṇīyāni  
      {      } Saṃyācikāya pana bhikkhunāti ettha saṃyācikā nāma sayaṃ 
 pavattitā yācanā vuccati  Tasmā saṃyācikāyāti attano 
 yācanāyāti vuttaṃ hoti  Sayaṃ yācitakehi upakaraṇehīti attho  
 Yasmā pana sā sayaṃ yācitakehi kayiramānā sayaṃ yācitvā kayiramānā 
 hoti tasmā taṃ atthapariyāyaṃ dassetuṃ sayaṃ yācitvā purisampīti 
 evamassa padabhājanaṃ vuttaṃ  Ullittāti  antolittā  Avalittāti 
 bahilittā  Ullittāvalittāti santarabāhiralittāti vuttaṃ 
 hoti  Kārayamānenāti imassa padabhājane kārāpentenāti 
 ettakameva vattabbaṃ siyā evaṃ hi byañjanaṃ sameti yasmā 
 pana saṃyācikāya kuṭiṃ kārāpentenāpi idha vuttanayeneva paṭipajjitabbaṃ 
 tasmā karonto vā hotu kārāpento vā ubhopete 
 kārayamānenāti imināva padena saṅgahitāti etamatthaṃ dassetuṃ 
 karonto vā kārāpento vāti vuttaṃ  Yadi pana karontena vā 
 kārāpentena vāti vadeyya byañjanaṃ vilomitaṃ bhaveyya  Na hi 
  
  
 page    
 Kārāpento karonto nāma hoti  Tasmā atthamattamevettha 
 dassitanti veditabbaṃ  Attuddesanti mayhaṃ esāti evaṃ attā 
 uddeso assāti attuddesā  Taṃ attuddesaṃ  Yasmā pana 
 yassā attā uddeso sā attano atthāya hoti tasmā taṃ 
 atthapariyāyaṃ dassento attuddesanti attano atthāyāti āha  
 Pamāṇikā kāretabbāti pamāṇayuttā kāretabbā  Tatrīdaṃ 
 pamāṇanti tassā kuṭiyā idaṃ pamāṇaṃ  Sugatavidatthiyāti sugatavidatthi 
 nāma idāni majjhimassa purisassa tisso vidatthiyo vaḍḍhakihatthena 
 diyaḍḍho hattho hoti  Bāhirimena mānenāti kuṭiyā 
 bahikḍḍamānena dvādasa vidatthiyo  Nimantena pana sabbapaṭhamaṃ dinno 
 mahāmattikāpariyanto na gahetabbo  Thusapiṇḍapariyanatena minitababaṃ  
 Thusapiṇḍassūpari setakammaṃ abbohārikaṃ  Sace thusapiṇaḍena 
 anatthiko mahāmattikāyaeva niṭaṭhapeti mahāmattikāva paricchedo  
 Tiriyanti vitthārato  Sattāti satta sugatavidatthiyo  Antarāti 
 imassa pana ayaṃ niddeso abbhantarimena mānena  Kuḍḍassa 
 bahiantaṃ aggahetvā abbhantarimena ante miyamāne tiriyaṃ satta 
 sugatavidatthiyo pamāṇanti vutataṃ hoti  Yo pana lesaṃ oḍento 
 yathāvuttappamāṇameva karissāmīti dīghato ekādasa vidatthiyo tiriyaṃ aṭṭha 
 vidatthiyo dīghato vā terasa vidatthiyo tiriyaṃ cha vidatthiyo kareyya 
 na vaṭṭati  Ekatobhāgena atikkantampi hi pamāṇaṃ atikkantameva 
 hoti  Tiṭṭhatu vidatthi kesaggamattampi dīghato hāpetvā tiriyaṃ 
  
  
 page    
 Tiriyato vā hāpetvā dīghaṃ vaḍḍhetuṃ na vaṭṭati  Ko pana vādo 
 ubhato vaḍḍhane  Vuttaṃ hetaṃ āyāmato vā vitthārato vā 
 antamaso kesaggamattampi atikkamitvā karoti vā kārāpeti vā 
 payoge dukkaṭanti ādi  Yathāvuttappamāṇāeva pana vaṭṭati  Yā 
 pana dīghato saṭṭhihatthāpi hoti tiriyaṃ tihatthā vā ūnakattihatthā vā 
 yattha pamāṇayutto mañco itocītoca na parivattati ayaṃ kuṭīti 
 saṅkhaṃ na gacchati tasmā ayampi vaṭṭati  Mahāpaccariyaṃ pana pacchimakoṭiyā 
 catūhatthavitthārā vuttā  Tato heṭṭhā akuṭī  Pamāṇikāpi 
 pana adesitavatthukā vā sārambhā vā aparikkamanā vā na vaṭṭati  
 Pamāṇikā desitavatthukā anārambhā saparikkamanā vaṭṭati  
 Pamāṇato ūnatarampi catūhatthapañcahatthampi karontena desitavatthukāva 
 kāretabbā  Pamāṇātikkantañca pana karonto lepapariyosāne 
 garukaṃ āpattiṃ āpajjati  Tattha lepo ca alepo ca lepokāso 
 ca alepokāso ca veditabbo  Seyyathīdaṃ  Lepoti dve lepā 
 mattikālepo ca sudhālepo ca  Ṭhapetvā pana ime dve lepe 
 avaseso bhasmagomayādibhedo alepo  Sacepi kalalalepo hoti 
 alepo eva  Lepokāsoti bhittiyo ceva chadanañca  Ṭhapetvā 
 pana bhitticchadane avaseso thambhatulāpiṭṭhisaṅghāṭavātapānadhūmacchiddādi 
 alepāraho okāso sabbopi alepokāsoti veditabbo  Bhikkhū 
 abhinetabbā vatthudesanāyāti yasmiṃ ṭhāne kuṭiṃ kāretukāmo hoti 
 tattha vatthudesanatthāya bhikkhū abhinetabbā  Tena kuṭīkārakenāti 
  
  
 page    
 Ādi pana yena vidhinā te bhikkhū abhinetabbā tassa dassanatthaṃ 
 vuttaṃ  Tattha kuṭīvatthuṃ sodhetvāti na visamaṃ araññaṃ bhikkhū gahetvā 
 gantabbaṃ kuṭīvatthuṃ paṭhamameva sodhetvā samatalaṃ sīmāmaṇḍalasadisaṃ 
 katvā pacchā saṅghaṃ upasaṅkamitvā yācitvā netabbāti dasseti  
 Evamassa vacanīyoti saṅgho evaṃ vattabbo assa  Parato pana 
 dutiyampi yācitabbāti bhikkhū sandhāya bahuvacanaṃ vuttaṃ  Sace 
 sabbo saṅgho na ussahatīti sace sabbo saṅgho na icchati 
 sajjhāyamanasikārādīsu uyyuttā te bhikkhū honti  Sārambhaṃ anārambhanti 
 saupaddavaṃ anupaddavaṃ  Saparikkamanaṃ aparikkamananti saupacāraṃ 
 anupacāraṃ  Pattakallanti patto kālo imassa olokanassāti 
 pattakālaṃ  Pattakālameva pattakallaṃ  Idañca vatthuṃ 
 olokanatthāya sammatikammassāvananayena apaloketvāpi kātuṃ vaṭṭati  
 Parato pana vatthudesanākammaṃ yathāvuttāyaeva ñattiyā ca anussāvanāya 
 ca kātabbaṃ  Apaloketvā kātuṃ na vaṭṭati  {   } Kipīlikānanti 
 rattakāḷapiṅgalādibhedānaṃ yāsaṃ kāsañci kipīlikānaṃ  Kapīlakānantipi 
 pāṭho  Āsayoti nibaddhavasanaṭṭhānaṃ  Yathā ca kipīlikānaṃ 
 evaṃ upacikādīnampi nibaddhavasanaṭṭhānaṃyeva āsayo veditabbo  
 Yattha pana te gocaratthāya āgantvā gacchanti sabbesampi tādiso 
 sañcaraṇappadeso avārito  Tasmā tattha apanetvā sodhetvā 
 kātuṃ vaṭṭati  Imāni tāva chaṭṭhānāni sattānudayāya 
 paṭikkhittāni  Hatthīnaṃ vāti hatthīnaṃ pana nibaddhavasanaṭṭhānaṃpi 
  
  
 page    
 Nibaddhagocaraṭṭhānaṃpi na vaṭṭati  Sīhādīnaṃ āsayo ca gocarāya 
 pakkamantānaṃ nibaddhagamanamaggo ca na vaṭṭati  Etesaṃ pana cārabhūmi na 
 gahitā  Yesaṃ kesañcīti aññesampi vāḷānaṃ tiracchānagatānaṃ  
 Imāni sattaṭṭhānāni sapaṭibhayāni bhikkhūnaṃ ārogyatthāya 
 paṭikkhittāni  Sesāni nānāupaddavehi saupaddavāni  Tattha 
 pubbannanissitanti  pubbannanissitaṃ sattannaṃ dhaññānaṃ viruhaṇakkhettassa 
 samantā ṭhitaṃ  Eseva nayo aparannanissitādīsupi  Ettha 
 pana abbhāghātanti kāraṇagharaṃ verigharaṃ corānaṃ māraṇatthāya 
 katanti kurundiyādīsu vuttaṃ  Āghātanti dhammagaṇḍikā vuccati  
 Susānanti mahāsusānaṃ  Saṃsaraṇanti abhinibbijjhagamanīyo 
 gatapaccāgatamaggo vuccati  Sesaṃ uttānameva  Na sakkā hoti 
 yathāyuttena sakaṭenāti dvīhi balivaddehi yuttena sakaṭena ekaṃ cakkaṃ 
 nimbodakapatanaṭṭhāne ekaṃ bahi katvā āvijjhituṃ na sakkā hoti  
 Kurundiyaṃ pana catūhi yuttena vāti vuttaṃ  Samantā nisseṇiyā 
 anuparigantunti nisseṇiyaṃ ṭhatvā gehaṃ chādentehi na sakkā hoti 
 samantā nisseṇiyā āvijjhituṃ  Iti evarūpe sārambhe ca 
 aparikkamane ca ṭhāne na kāretabbā  Anārambhe pana 
 saparikkamane kāretabbā  Taṃ vuttapaṭipakkhanayena pāliyaṃ āgatameva  
 Puna saṃyācikā nāmāti evamādi sārambhe ce bhikkhu vatthusmiṃ 
 aparikkamane saṃyācikāya kuṭiṃ kareyyāti evaṃ vuttasaṃyācikādīnaṃ 
 atthappakāsanatthaṃ vuttaṃ  Payoge dukkaṭanti evaṃ adesitavatthukaṃ 
  
  
 page    
 Vā pamāṇātikkantaṃ vā kuṭiṃ kāressāmīti araññato 
 rukkhāharaṇatthāya vāsiṃ vā pharasuṃ vā niseti dukkaṭaṃ  Araññaṃ pavisati 
 dukkaṭaṃ  Tattha allatiṇāni chindati dukkaṭena saddhiṃ pācittiyaṃ  
 Sukkhāni chindati dukkaṭaṃ  Rukkhesupi eseva nayo  Bhūmiṃ sodheti 
 khanati paṃsuṃ uddharati minātīti evaṃ yāva pācīraṃ bandhati tāva 
 pubbappayogo nāma hoti  Etasmiṃ pubbappayoge sabbattha 
 pācittiyaṭaṭhāne dukkaṭena saddhiṃ pācittiyaṃ dukkaṭaṭṭhāne dukkaṭaṃ  
 Tato paṭṭhāya sahappayogo nāma  Tattha  Thambhehi kātabbāya 
 tattha thambhaṃ ussāpeti dukkaṭaṃ  Iṭṭhakāhi cinitabbāya iṭṭhakaṃ 
 ācināti dukkaṭaṃ  Evaṃ yaṃ yaṃ upakaraṇaṃ yojeti sabbappayoge 
 dukkaṭaṃ  Tacchentassa hatthavāre hatthavāre tadatthāya gacchantassa 
 pade pade dukkaṭaṃ  Evaṃ kataṃ pana dārukuḍḍikaṃ vā silākuḍḍikaṃ vā 
 iṭṭhakakuḍḍikaṃ vā antamaso paṇṇasālaṃpi sabhitticchadanaṃ limpissāmīti 
 sudhāya vā mattikāya vā limpantassa payoge payoge dukkaṭaṃ yāva 
 thullaccayaṃ na hoti tāva dukkaṭaṃ  Etaṃ pana dukkaṭaṃ mahālepeneva 
 vaḍḍhati  Setarattavaṇṇakaraṇe vā cittakamme vā anāpatti  
 Ekaṃ piṇḍaṃ anāgateti yo sabbapacchimo eko lepapiṇḍo taṃ 
 ekaṃ piṇḍaṃ asampatte kuṭīkamme  Idaṃ vuttaṃ hoti idāni dvīhi 
 piṇḍehi niṭṭhānaṃ gamissatīti tesu paṭhamapiṇḍadāne thullaccayaṃ  
 Tasmiṃ piṇḍe āgateti yaṃ ekaṃ piṇḍaṃ anāgate kuṭīkamme 
 thullaccayaṃ hoti tasmiṃ avasāne piṇḍe āgate dinne ṭhapite 
  
  
 page    
 Lepassa ghaṭitattā āpatti saṅghādisesassa  Evaṃ limpantassa ca 
 antolepe vā antolepena saddhiṃ bhittiñca chadanañca ekābaddhiṃ 
 katvā ghaṭite bahilepe vā bahilepena saddhiṃ ghaṭite saṅghādiseso  
 Sace pana dvārabandhaṃ vā vātapānaṃ vā aṭaṭhapetvāva mattikāya limpati 
 tasmiṃ ca tassokāsaṃ puna vaḍḍhetvā vā avaḍḍhetvā vā ṭhapite lepo na 
 ghaṭīyati rakkhati tāva  Puna lepantassa   pana ghaṭitamatte saṅghādiseso  
 Sace taṃ ṭhapiyamānaṃ paṭhamadinnalepena saddhiṃ nirantarameva hutvā tiṭṭhati 
 paṭhamameva saṅghādiseso  Upacikāmocanatthaṃ aṭṭhaṅgulamattena 
 appattacchadanaṃ katvā bhittiṃ limpati anāpatti  Upacikāmocanatthameva 
 heṭṭhā pāsāṇakuḍḍaṃ katvā taṃ alimpitvā upari 
 limpati lepo na ghaṭīyati nāma anāpattiyeva  Iṭṭhakakuḍḍikāya 
 iṭṭhakāhiyeva vātapāne ca dhūmanettāni ca karoti lepaghaṭaneneva 
 āpatti  Paṇṇasālaṃ limpati lepaghaṭiteneva āpatti  Tattha 
 ālokatthāya aṭṭhaṅgulamattaṃ ṭhapetvā limpati lepo na ghaṭīyati 
 nāma anāpattiyeva  Sace vātapānaṃ laddhā ettha ṭhapessāmīti 
 karoti vātapāne ṭhapite lepaghaṭanena āpatti  Sace mattikāya 
 kuḍḍaṃ karoti chadanalepena saddhiṃ ghaṭane āpatti  Eko 
 ekapiṇḍāvasesaṃ katvā ṭhapeti añño taṃ disvā dukkaṭaṃ 
 idanti vattasīsena limpati ubhinnaṃ anāpatti  
      {   } Bhikkhu kuṭiṃ karotīti evamādīni chattiṃsa catukkāni 
  Footnote     limpantassa  
  
  
 page    
 Āpattibhedadassanatthaṃ vuttāni  Tattha sārambhāya dukkaṭaṃ aparikkamanāya 
 dukkaṭaṃ pamāṇātikkantāya saṅghādiseso adesitavatthukāya saṅghādiseso 
 etesaṃ vasena omissakāpattiyo veditabbā  {   } Āpatti dvinnaṃ 
 saṅghādisesānaṃ dvinnaṃ dukkaṭānanti ādīsu ca dvīhi saṅghādisesehi 
 saddhiṃ dvinnaṃ dukkaṭānanti ādinā nayena attho veditabbo  {   } So 
 ce vippakate āgacchatīti ādīsu ca ayaṃ atthavinicchayo  Soti 
 samādisitvā pakkantabhikkhu  Vippakateti aniṭṭhite kuṭīkamme  
 Aññassa vā dātabbāti aññassa puggalassa vā saṅghassa vā 
 cajitvā dātabbā  Bhinditvā vā puna kātabbāti kittakena 
 bhinnā hoti  Sace thambhā bhūmiyaṃ nikhātā uddharitabbā  Sace 
 pāsāṇānaṃ upari ṭhapitā apanetabbā  Iṭṭhakacitāya yāva 
 maṅgaliṭṭhakā tāva kuḍḍā apacinitabbā  Saṅkhepato bhūmisamaṃ katvā 
 vināsitā bhinnā hoti  Bhūmito upari caturaṅgulamattepi ṭhite 
 abhinnāva  Sesaṃ sabbacatukkesu pākaṭameva  Na hettha aññaṃ 
 kiñci atthi yaṃ pāli anusāreneva dūviññeyyaṃ siyā  {   } Attanā 
 vippakatanti ādīsu pana attanā āraddhaṃ kuṭī attanā pariyosāpetīti 
 mahāmattikāya vā thusamattikāya vā yāya katapariyositabhāvaṃ 
 pāpetukāmo hoti tāya avasānapiṇḍaṃ dento pariyosāpeti  Parehi 
 pariyosāpetīti attano atthāya parehi pariyosāpeti  Attanā 
 vā hi vippakatā hotu parehi vā ubhayehi vā tañca attano 
 atthāya attanā vā pariyosāpeti parehi vā pariyosāpeti attanā ca 
  
  
 page    
 Parehi cāti yuganaddhaṃ vā pariyosāpeti saṅghādisesoyevāti ayamettha 
 vinicchayo  Kurundiyaṃ pana vuttaṃ dve tayo bhikkhū ekato vasissāmāti 
 karonti rakkhati tāva avibhattattā anāpatti idaṃ ṭhānaṃ tava idaṃ 
 mamāti vibhajitvā karonti āpatti sāmaṇero ca bhikkhu ca ekato 
 karonti yāva avibhattā tāva rakkhati purimanayena vibhajitvā 
 karonti bhikkhussa āpattīti  
      {   } Anāpatti leṇeti ādīsu leṇaṃ mahantampi karontassa 
 anāpatti  Na hettha lepo ghaṭīyati  Guhampi iṭaṭhakaguhaṃ vā 
 silāguhaṃ vā dāruguhaṃ vā bhūmiguhaṃ vā mahantampi karontassa anāpatti  
 Tiṇakuṭikāyoti sattabhūmikopi pāsādo tiṇapaṇṇacchadano tiṇakuṭikāti 
 vuccati  Aṭṭhakathāsu pana kukkuṭacchikagehanti chadanaṃ daṇḍakehi 
 jālabandhaṃ katvā tiṇehi vā paṇṇehi vā chāditakuṭikāva vuttā 
 tattha anāpatti  Mahantampi tiṇacchadanagehaṃ kātuṃ vaṭṭati  
 Ullittādibhāvoeva hi kuṭiyā lakkhaṇaṃ  So ca chadanameva sandhāya 
 vuttoti veditabbo  Caṅkamanasālāya tiṇapaṇṇaṃ paripatati anujānāmi 
 bhikkhave okappetvā ullittāvalittaṃ kātunti   ādīni cettha sādhakāni  
 Tasmā ubhatopakkhakaṃ vā kūṭabaddhaṃ vā vaṭṭaṃ vā caturassaṃ vā yaṃ 
 imaṃ   etassa gehassa chādananti chadanasaṃkhepena kataṃ hoti 
 tassa bhittilepena saddhiṃ lepe ghaṭite āpatti  Sace pana 
 ullittāvalittacchadanassagehassaleparakkhaṇatthaṃuparitiṇenachādenti naettāvatā 
  Footnote     vi  cllavagga          iti  
  
  
 page    
 Tiṇakuṭī nāma hoti  Kiṃ panettha adesitavatthukappamāṇātikkamanapaccayāva 
 anāpatti udāhu sārambhaaparikkamanapaccayāpīti sabbatthāpi 
 anāpatti  Tathā hi tādisaṃ kuṭiṃ sandhāya parivāre vuttaṃ 
              bhikkhu saññācikāya kuṭiṃ karoti 
              adesitavatthukaṃ pamāṇātikkantaṃ 
              sārambhaṃ aparikkamanaṃ anāpatti 
              pañhāmesā kusalehi cintitāti    
      Yaṃ pana āpatti kārakānaṃ tiṇṇaṃ dukkaṭānanti ādi pāliyaṃ 
 vuttaṃ taṃ yathāsamādhiṭṭhāya akaraṇapaccayā vuttaṃ  Aññassatthāyāti 
 kuṭīlakkhaṇappattampi kuṭiṃ aññassa upajjhāyassa vā ācariyassa vā 
 saṅghassa vā atthāya karontassa anāpatti  Vāsāgāraṃ ṭhapetvā 
 sabbatthāti attano vasanatthāya agāraṃ ṭhapetvā aññaṃ uposathāgāraṃ 
 vā jantāgharaṃ vā bhojanasālā vā aggisālā vā bhavissatīti kāreti 
 sabbattha anāpatti  Sacepissa hoti uposathāgārañca bhavissati 
 ahañca vasissāmīti jantāgharañca bhojanasālā ca aggisālā ca 
 bhavissati ahañca vasissāmīti kāritepi āpattiyeva  Mahāpaccariyaṃ 
 pana anāpattīti vatvā attano vāsāgāratthāya karontasseva 
 āpattīti vuttaṃ  Anāpattīti ummattakassa ādikammikādīnañca 
 āḷavakānaṃ bhikkhūnaṃ anāpatti  
      Samuṭṭhānādīsu  Chassamuṭṭhānaṃ kiriyā ca kiriyākiriyā ca  
 Idaṃ hi vatthuṃ desāpetvā pamāṇātikkantaṃ karoto kiriyato samuṭṭhāti 
  Footnote     vi  parivāra        
  
  
 page    
 Vatthuṃ adesāpetvā karoto kiriyākiriyato  Nosaññāvimokkhaṃ 
 acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                Kuṭīkārasikkhāpadavaṇṇanā niṭṭhitā  
      {   } Tena samayenāti vihārakārasikkhāpadaṃ  Tattha kosambiyanti 
 evaṃnāmake nagare  Ghositārāmeti ghositassa ārāme  Ghositanāmakena 
 kira seṭṭhinā so kārito tasmā ghositārāmoti vuccati  
 Channassāti bodhisattakāle upaṭṭhākachannassa  Vihāravatthuṃ bhante 
 jānāhīti vihārassa patiṭṭhānaṭṭhānaṃ bhante jānāhi  Ettha ca 
 vihāroti na sakalavihāro eko āvāso  Tenevāha ayyassa 
 vihāraṃ kārāpessāmīti  Cetiyarukkhanti ettha citīkatatthena cetiyaṃ  
 Pūjārahānaṃ devaṭṭhānānametaṃ adhivacanaṃ  Cetiyanti sammataṃ rukkhaṃ 
 cetiyarukkhaṃ  Gāmena pūjitaṃ gāmassa vā pūjitanti gāmapūjitaṃ  Esa nayo 
 sesapadesu  Apicettha janapadoti ekassa rañño rajje eko 
 koṭṭhāso  Raṭṭhanti sakalaraṭṭhaṃ veditabbaṃ  Sakalaraṭṭhampi hi kadāci 
 tassa rukkhassa pūjaṃ karoti  Tena vuttaṃ raṭṭhapūjitanti  
 Ekindriyanti kāyindriyaṃ sandhāya vadanti  Jīvasaññinoti 
 sattasaññino  {   } Mahallakanti sassāmikabhāvena saṃyācikakuṭito mahantabhāvo 
 etassa atthīti mahallako  Yasmā vā vatthuṃ desāpetvā 
 pamāṇātikkamenāpi kātuṃ vaṭṭati tasmā pamāṇamahantatāyapi mahallako  
 Taṃ mahallakaṃ  Yasmā panassa taṃ pamāṇamahattaṃ sassāmikattāva 
 labbhati tasmā tadatthadassanatthaṃ mahallako nāma vihāro sassāmiko 
  
  
 page    
 Vuccatīti padabhājanaṃ vuttaṃ  Sesaṃ sabbaṃ kuṭīkārasikkhāpade vuttanayeneva 
 veditabbaṃ saddhiṃ samuṭṭhānādīhi  Sassāmikabhāvamattameva hi ettha 
 kiriyato samuṭṭhānābhāvo pamāṇaniyamābhāvo ca viseso 
 pamāṇaniyamābhāvā ca catukkaparihānīti  
               Vihārakārasikkhāpadavaṇṇanā niṭṭhitā  
      {   } Tena samayena buddho bhagavāti duṭṭhadosasikkhāpadaṃ  Tattha 
 veḷuvane kalandakanivāpeti veḷuvananti tassa uyyānassa nāmaṃ  Taṃ 
 kira veḷūhi ca parikkhittaṃ ahosi aṭṭhārasahatthena ca pākārena 
 gopuraṭṭālakayuttaṃ nīlobhāsaṃ manoramaṃ tena veḷuvananti vuccati  
 Kalandakānañcettha nivāpaṃ adaṃsu tena kalandakanivāpoti vuccati  
 Pubbe  kira aññataro rājā tattha uyyāne kīḷanatthaṃ āgato 
 surāmadena matto divāseyyaṃ supi  Parijanopissa sutto rājāti 
 pupphaphalādīhi palobhiyamāno itocītoca pakkāmi  Atha surāgandhena 
 aññatarasmā susirarukkhā kaṇhasappo nikkhamitvā rañño abhimukho 
 āgacchati  Taṃ disvā rukkhadevatā rañño jīvitaṃ dammīti 
 kāḷakavesena āgantvā kaṇṇamūle saddamakāsi  Rājā paṭibujjhi  
 Kaṇhasappo nivatto  So taṃ disvā imāya kāḷakāya mama 
 jīvitaṃ dinnanti kāḷakānaṃ tattha nivāpaṃ paṭṭhapesi abhayaghosanañca 
 ghosāpesi  Tasmā taṃ tato pabhūti kalandakanivāpanti saṅkhaṃ gataṃ  
 Kalandakāti hi kāḷakānaṃ etaṃ nāmaṃ  Dabboti tassa therassa 
 nāmaṃ  Mallaputtoti mallarājassa putto  Jātiyā sattavassena 
  
  
 page    
 Arahattaṃ sacchikatanti thero kira sattavassova saṃvegaṃ labhitvā 
 pabbajanto khuraggeyeva arahattaṃ pāpuṇīti veditabbo  Yaṅkiñci 
 sāvakena pattabbaṃ sabbaṃ tena anuppattanti sāvakena pattabbaṃ 
 nāma tisso vijjā catasso paṭisambhidā cha abhiññā nava 
 lokuttaradhammāti idaṃ guṇajātaṃ taṃ sabbaṃ tena anuppattaṃ hoti  
 Natthi cassa kiñci uttarikaraṇīyanti   catūsu saccesu catūhi maggehi 
 soḷasavidhassa kiccassa katattā idānissa kiñci uttariṃ karaṇīyaṃ 
 natthi  Katassa vā paṭicayoti tasseva katassa vaḍḍhanampi natthi 
 dhotassa viya vatthassa paṭidhovanaṃ piṭṭhassa viya gandhassa paṭipiṃsanaṃ 
 pupphitassa viya ca pupphasasa paṭipupphananti  Rahogatassāti rahasi 
 gatassa  Paṭisallīnassāti tato tato paṭikkamitavā sallīnassa  
 Ekībhāvaṃ gatassāti vutataṃ hoti  Athakho āyasmato dabbassa 
 mallaputtassa etadahosi yannūnāhaṃ saṅghassa senāsanañca 
 paññāpeyyaṃ bhattāni ca uddiseyyanti thero kira attano 
 katakiccabhāvaṃ disvā ahaṃ imaṃ antimasarīraṃ dhāremi tañca kho vātamukhe 
 ṭhitapadīpo viya aniccatāmkhe ṭhitaṃ nacirasseva nibbāyanadhammaṃ yāva na 
 nibbāyati tāva kiṃ nukho ahaṃ saṅghassa veyyāvaccaṃ kareyyanti 
 cintento iti paṭisañcikkhati tiroraṭṭhesu bahū kulaputtā bhagavantaṃ 
 adisvāva pabbajanti te bhagavantaṃ passissāma ceva vanadissāma 
 cāti dūratopi āgacchanti tatra yesaṃ senāsanaṃ nappahoti te 
 silāpaṭṭakepi seyyaṃ kappenti pahomi kho panāhaṃ attano 
  Footnote     pāliyaṃ uttariṃ karaṇīyanti padadvayaṃ likhitaṃ  
  
  
 page    
 Ānubhāvena tesaṃ bahukulaputtānaṃ icchāvasena pāsādavihāraaḍḍhayogādīni 
 samañcapīṭhakattharaṇāni senāsanāni nimminitvā dātuṃ 
 punadivase cettha ekacce ativiya kilantarūpā honti te gāravena 
 bhikkhūnaṃ purato ṭhatvā bhattānipi na uddisāpenti ahaṃ kho 
 panetesaṃ bhattānipi uddisituṃ pahomīti  Iti paṭisañcikkhantassa 
 athakho āyasmato dabbassa mallaputtassa etadahosi yannūnāhaṃ 
 saṅghassa senāsanañca paññāpeyyaṃ bhattāni ca uddiseyyanti  
 Nanu ca imāni dve ṭhānāni bhassārāmatādimanuyuttassa yuttāni 
 ayañca khīṇāsavo nippapañcārāmo imassa kasmā imāni 
 paṭibhaṃsūti  Pubbapaṭṭhanāya coditattā  Sabbabuddhānaṃ kira imaṃ 
 ṭhānantaraṃ pattā sāvakā hontiyeva  Ayañca padumuttarassa 
 bhagavato kāle aññatarasmiṃ kule pacchājāto imaṃ ṭhānantaraṃ 
 pattassa bhikkhuno ānubhāvaṃ disvā aṭṭhasaṭṭhiyā bhikkhusatasahassehi 
 saddhiṃ bhagavantaṃ satta divasāni nimantetvā mahādānaṃ datvā 
 pādamūle nipatitvā anāgate tumhādisassa buddhassa uppannakāle 
 ahampi itthannāmo tumhākaṃ sāvako viya senāsanapaññāpako ca 
 bhattuddesako ca assanti paṭṭhanaṃ akāsi  Bhagavā anāgataṃsañāṇaṃ 
 pesetvā addasa  Disvā ca ito kappasatasahassassa accayena 
 gotamo nāma buddho uppajjissati tadā tvaṃ dabbo nāma 
 mallaputto hutvā jātiyā sattavasso nikkhamma pabbajitvā 
 arahattaṃ sacchikarissasi imañca ṭhānantaraṃ lacchasīti byākāsi  
  
  
 page    
 So tato pabhūti dānasīlādīni pūrayamāno devamanussasampattiṃ 
 anubhavitvā amhākaṃ bhagavato kāle tena bhagavatā  byākatasadisameva 
 arahattaṃ sacchākāsi  Athassa rahogatassa kiṃ nukho ahaṃ saṅghassa 
 veyyāvaccaṃ kareyyanti cintayato tāya pubbapaṭṭhanāya coditattā 
 imāni dve ṭhānāni paṭibhaṃsūti  Athassa etadahosi ahaṃ kho 
 anissaro attani satthārā saddhiṃ ekaṭṭhāne vasāmi sace maṃ 
 bhagavā anujānissati imāni dve ṭhānāni samādiyissāmīti bhagavato 
 santikaṃ agamāsi  Tena vuttaṃ athakho āyasmā dabbo mallaputto 
  pe  Bhattāni ca uddisitunti  Atha naṃ bhagavā sādhu sādhu 
 dabbāti sampahaṃsitvā yasmā arahati evarūpo agatigamanaparibāhiro 
 bhikkhu imāni dve ṭhānāni vicāretuṃ tasmā tenahi tvaṃ dabba 
 saṅghassa senāsanañca paññāpehi bhattāni ca uddisāhīti āha  
 Bhagavato paccassosīti bhagavato vacanaṃ paṭiassosi abhimukho assosi  
 Sampaṭicchīti vuttaṃ hoti  Paṭhamaṃ dabbo yācitabboti kasmā 
 bhagavā yācāpeti  Garahamocanatthaṃ  Passati hi bhagavā anāgate 
 dabbassa imaṃ ṭhānaṃ nissāya mettiyabhummajakānaṃ vasena mahāupaddavo 
 uppajjissati tatra keci garahissanti ayaṃ tuṇhībhūto attano 
 kammaṃ akatvā kasmā īdisaṃ ṭhānaṃ vicāretīti tato aññe 
 vakkhanti ko imassa doso eso teheva yācitvā ṭhapitoti evaṃ 
 garahato muccissatīti  Evaṃ garahamocanatthaṃ yācāpetvāpi puna yasmā 
 asammate bhikkhusmiṃ saṅghamajjhe kiñci kathiyamāne khiyyanadhammo uppajjati 
  
  
 page    
 Ayaṃ kasmā saṅghamajjhe uccāsaddaṃ karoti issariyaṃ dassetīti sammate 
 pana kathente mā āyasmanto kiñci avacuttha sammato ayaṃ 
 kathetu yathāsukhanti vattāro bhavanti asammatañca abhūtena 
 abbhācikkhantassa lahukāpatti hoti dukkaṭamattā sammataṃ pana 
 abbhācikkhato garukatarā pācittiyāpatti hoti atha sammato bhikkhu 
 āpattiyā garukabhāvena verikehipi duppaddhaṃsiyataro hoti tasmā 
 taṃ āyasmantaṃ sammannāpetuṃ byattena bhikkhunāti ādimāha  Kiṃ 
 pana dve sammatiyo ekassa dātuṃ vaṭṭantīti  Na kevalaṃ dve 
 sace pahoti terasāpi dātuṃ vaṭṭanti  Appahontānaṃ pana 
 ekāpi dvinnaṃ vā tiṇṇaṃ vā dātuṃ na vaṭṭati  {   } Sabhāgānanti 
 guṇasabhāgānaṃ na mittasanthavasabhāgānaṃ  Tenevāha ye te bhikkhū 
 suttantikā tesaṃ ekajjhantiādiṃ  Yāvatikā hi suttantikā 
 honti te uccinitvā ekato tesaṃ anurūpameva senāsanaṃ paññāpeti 
 evaṃ sesānaṃ  Kāyadaḷhībahulāti kāyassa daḷhabhāvakaraṇabahulā 
 kāyaposanabahulāti attho  Imāyapīme āyasmanto ratiyāti 
 imāya saggamaggassa tiracchānabhūtāya tiracchānakathāya ratiyā  
 Acchissantīti viharissanti  Tejodhātuṃ samāpajjitvā tenevālokenāti 
 tejokasiṇacatutthajjhānaṃ samāpajjitvā vuṭṭhāya abhiññāñāṇena 
 aṅgulijjalanaṃ adhiṭaṭhāya teneva tejodhātusamāpattiyā janitena 
 aṅgulijjālālokenāti attho  Ayaṃ pana therassa ānubhāvo na cirasseva 
 sakalajambūdīpe pākaṭo ahosi  Taṃ sutvā iddhipāṭihāriyaṃ 
  
  
 page    
 Daṭṭhukāmā āgamiṃsu  Apissu bhikkhū sañcicca vikāle āgacchanti  
 Te sañcicca dūre apadisantīti jānantāva dūre apadisanti  
 Kathaṃ  Amhākaṃ āvuso dabba gijjhakūṭeti iminā nayena  
 Aṅguliyā jalamānāya purato purato gacchatīti sace eko bhikkhu 
 hoti sayameva gacchati  sace bahū honti bahū attabhāve 
 nimmināti sabbe attanā sadiseeva  Senāsanaṃ paññāpeti ayaṃ 
 mañcoti ādīsu pana there ayaṃ mañcoti vadante nimmitāpi 
 attano attano gataṭṭhāne ayaṃ mañcoti vadanti  Evaṃ 
 sabbapadesu  Ayaṃ hi nimmitānaṃ dhammatā 
         ekasmiṃ bhāsamānasmiṃ   sabbe bhāsanti nimmitā 
         ekasmiṃ tuṇhimāsīne   sabbe tuṇhī bhavanti teti  
 Yasmiṃ pana vihāre mañcapīṭhādīni na paripūrenti attano ānubhāvena 
 pūreti tena nimmitānaṃ avatthukaṃ vacanaṃ na hoti  Senāsanaṃ 
 paññāpetvā punadeva veḷuvanaṃ paccāgacchatīti tehi saddhiṃ janapadakathaṃ 
 kathento na nisīdati attano vasanaṭṭhānameva paccāgacchati  
      {   } Mettiyabhummajakāti mettiyo ceva bhummajako ca chabbaggiyānaṃ 
 aggapurisā ete  Lāmakāni ca bhattānīti senāsanāni tāva navakānaṃ 
 lāmakāni pāpuṇantīti anacchariyametaṃ  Bhattāni pana salākāyo 
 pacchiyaṃ vā cīvarabhoge vā pakkhipitvā āloletvā ekamekaṃ 
 uddharitvā paññāpenti  Tānipi nesaṃ mandapuññatāya lāmakāni 
 sabbapacchimāneva pāpuṇanti  Yampi ekacārikabhattaṃ 
  
  
 page    
 Ekavārikabhattannāma paṇītappaṇītaṃ samodhānetvā therato yāva navakā 
 gāhāpetabbaṃ  Tampi etesaṃ pattadivase lāmakaṃ vā hoti ete vā 
 disvāva paṇītaṃ adatvā lāmakameva denti  Abhisaṅkhārikanti nānāsambhārehi 
 abhisaṅkharitvā kataṃ susajjataṃ susampāditanti attho  Kaṇājakanti 
 sakuṇḍakabhattaṃ  Bilaṅgadutiyanti kañjikadutiyaṃ  Kalyāṇabhattikoti 
 kalyāṇaṃ sundaraṃ ativiya paṇītaṃ bhattamassāti kalyāṇabhattiko  
 Paṇītadāyakattā bhatteneva paññāto  Catukkabhattaṃ detīti 
 cattāri bhattāni deti  Taddhitavohārena pana catukkabhattanti 
 vuttaṃ  Upatiṭṭhitvā parivisatīti sabbakammante vissajjetvā mahantaṃ 
 pūjāsakkāraṃ katvā samīpe ṭhatvā parivisati  Odanena pucchantīti 
 odanahatthā upasaṅkamitvā kiṃ bhante odanaṃ demāti pucchanti  
 Evaṃ karaṇattheyeva karaṇavacanaṃ hoti  Esa nayo sūpādīsu  
 Svātanāyāti sve bhavo bhattaparibhogo svātano  Tassatthāya 
 svātanāya  Sve kattabbassa bhattaparibhogassatthāyāti vuttaṃ 
 hoti  Uddiṭṭhaṃ hotīti pāpetvā dinnaṃ hoti  
 Mettiyabhummajakānaṃ kho gahapatīti idaṃ thero asamannāharitvā āha  
 Evaṃ balavatī hi tesaṃ mandapuññatā yaṃ sativepullattappattānampi 
 asamannāhāro hoti  Ye jeti ettha jeti dāsiṃ 
 ālapati  Hīyo kho āvuso amhākanti rattiṃ sammantayamānā 
 atītaṃ divasabhāgaṃ sandhāya hīyoti vadanti  Na cittarūpanti na 
 cittānurūpaṃ  Yathā pubbe yattakaṃ icchanti tattakaṃ supanti na 
  
  
 page    
 Evaṃ supiṃsu  Appakameva supiṃsūti vuttaṃ hoti  Bahārāmakoṭṭhaketi 
 veḷuvanavihārassa bahidvārakoṭṭhake  Pattakkhandhāti patitakkhandhā 
 khandhaṭṭhikaṃ nāmetvā nisinnā  Pajjhāyantāti padhūpāyantā  
 Yato nīvātaṃ tato pavātanti yattha nivātaṃ appakopi vāto natthi 
 tattha mahāvāto uṭṭhitoti attho  Udakaṃ maññe ādittanti 
 udakaṃ viya ādittaṃ  {   } Sarasi tvaṃ dabba evarūpaṃ kattāti tvaṃ dabba 
 evarūpaṃ katvā sarasi  Athavā sarasi tvaṃ dabba evarūpaṃ yathāyaṃ 
 bhikkhunī āha kattāvāsi evarūpaṃ yathāyaṃ bhikkhunī āhāti evaṃ 
 yokhetvā cettha attho daṭṭhabbo  Ye pana katvāti 
 paṭhanti tesaṃ ujukameva    Yathā maṃ bhante bhagavā jānātīti 
 thero kiṃ dassesi  Bhagavā bhante sabbaññū ahañca khīṇāsavo 
 natthi mayhaṃ vatthukāmapaṭisevanā taṃ maṃ bhagavā jānāti tatrāhaṃ 
 kiṃ vakkhāmi yathā maṃ bhagavā jānāti tathevāhaṃ daṭṭhabboti  
 Na kho dabba dabbā evaṃ nibbeṭhentīti ettha na kho dabba 
 dabbā paṇḍitā yathā tvaṃ parapaccayena nibbeṭhesi evaṃ 
 nibbeṭhenti apica kho yadeva sāmaṃ ñātaṃ tena nibbeṭhentīti 
 evamattho daṭṭhabbo  Sace tayā katanti iminā kiṃ dasseti  
 Na hi sakkā parisabbalena vā pakkhūpatthambhena vā akārako 
 kārako kātuṃ kārako vā akārako kātuṃ tasmā yaṃ sayaṃ kataṃ 
  Footnote     kattāti pade tupaccayo yathā nābhijānāmi    sañcicca pāṇaṃ jīvitā voropetā  
  saddasatthepi vākyakārakaṃ padaṃ kattāti vuccati  
  
  
 page    
 Vā akataṃ vā tadeva vattabbanti dasseti  Kasmā pana bhagavā 
 jānantopi ahaṃ jānāmi khīṇāsavo tvaṃ natthi tuyhaṃ doso 
 ayaṃ bhikkhunī musāvādinīti nāvocāti  Parānudayatāya  Sace hi 
 bhagavā yaṃ yaṃ jānāti taṃ taṃ vadeyya aññena pārājikaṃ āpannena 
 puṭaṭhena ahaṃ jānāmi tvaṃ pārājikoti vattabbaṃ bhaveyya tato so 
 puggalo ayaṃ pubbe dabbaṃ mallaputtaṃ suddhaṃ katvā idāni 
 maṃ asuddhaṃ karoti kassa dāni kiṃ vadāmi yatra satthāpi 
 sāvakesu chandāgatiṃ gacchti kuto imassa sabbaññubhāvoti āghātaṃ 
 bandhitvā apāyūpago bhaveyya  Tasmā bhagavā imāya parānudayatāya 
 jānantopi nāvoca  Kiñci bhiyyo upavādaparivajjanato nāvoca  
 Yadi hi bhagavā evaṃ vadeyya evaṃ upavādo bhaveyya dabbassa 
 mallaputtassa vuṭṭhānannāma bhāriyaṃ sammāsambuddhaṃ pana sakkhiṃ 
 labhitvā vuṭṭhitoti  Idañca vuṭṭhānalakkhaṇaṃ maññamānā buddhakālepi 
 sakkhinā suddhi vā asuddhi vā hoti mayaṃ jānāma ayaṃ puggalo 
 asuddhoti evaṃ pāpabhikkhū lajjimpi vināseyyunti  Apica 
 anāgatepi bhikkhū otiṇṇe vatthusmiṃ codetvā sāretvā sace tayā 
 kataṃ katanti vadehīti lajjīnaṃ paṭiññaṃ gahetvā kammaṃ karissantīti 
 vinayalakkhaṇe tantiṃ ṭhapento ahaṃ jānāmīti avatvā sace tayā kataṃ 
 katanti vadehīti āha  Nābhijānāmi supinantenapi methunaṃ dhammaṃ 
 paṭisevitāti supinantenāpi methunaṃ dhammaṃ nābhijānāmi  Na paṭisevitā 
 ahanti vuttaṃ hoti  Athavā paṭisevitā hutvā supinantenapi 
  
  
 page    
 Methunaṃ dhammaṃ na jānāmīti vuttaṃ hoti  Ye pana paṭisevitvāti 
 paṭhanti tesaṃ ujukameva    Pageva jāgaroti jāgaranto pana paṭhamaṃyeva 
 na jānāmīti  Tenahi bhikkhave mettiyaṃ bhikkhuniṃ nāsethāti yasmā 
 dabbassa ca imissā ca vacanaṃ na ghaṭati tasmā mettiyaṃ bhikkhuniṃ 
 nāsethāti vuttaṃ hoti  Tattha tisso nāsanā liṅganāsanā 
 saṃvāsanāsanā daṇḍakammanāsanāti  Tāsu dūsako nāsetabboti ayaṃ 
 liṅganāsanā  Āpattiyā adassane vā apaṭikamme vā pāpikāya 
 diṭṭhiyā apaṭinissagge vā ukkhepanīyakammaṃ karonti ayaṃ 
 saṃvāsanāsanā  Cara pire vinassāti daṇḍakammaṃ karonti ayaṃ 
 daṇḍakammanāsanā  Idha pana liṅganāsanaṃ sandhāyāha mettiyaṃ 
 bhikkhuniṃ nāsethāti  Ime ca bhikkhū anuyuñjathāti iminā imaṃ 
 dīpeti ayaṃ bhikkhunī attano dhammatāya akārikā addhā aññehi 
 uyyojitā tasmā yehi uyyojitā ime bhikkhū anuyuñjatha gavesatha 
 jānāthāti  Kiṃ pana bhagavatā mettiyā bhikkhunī paṭiññāya 
 nāsitā apaṭiññāya nāsitāti  Kiñcettha yadi tāva paṭiññāya 
 nāsitā thero kārako hoti atha apaṭiññāya thero akārako 
 hoti niddoso  Bhātiyarājakālepi mahāvihāravāsīnañca abhayagirivāsīnañca 
 therānaṃ imasmiṃyeva vāde vivādo ahosi  Abhayagirivāsinopi 
 attano suttaṃ vatvā tumhākaṃ vāde thero kārako hotīti 
 vadanti  Mahāvihāravāsinopi attano suttaṃ vatvā tumhākaṃ vāde 
  Footnote     paṭisevitāti padepi tupaccayo  
  
  
 page    
 Thero kārako hotīti vadanti  Pañho na chijjati  Rājā 
 sutvā there sannipātāpetvā dīghakārāyanaṃ nāma brāhmaṇajātiyaṃ 
 amaccaṃ therānaṃ kathaṃ suṇāhīti āṇāpesi  Amacco kira paṇḍito 
 bhāsantarakusalo  So āha vadantu bhante therā suttanti  Tato 
 abhayagirittherā attano suttaṃ vadiṃsu tenahi bhikkhave mettiyaṃ bhikkhuniṃ 
 sakāya paṭiññāya nāsethāti  Amacco bhante tumhākaṃ vāde 
 thero kārako hoti sadosoti āha  Mahāvihāravāsinopi attano 
 suttaṃ vadiṃsu tenahi bhikkhave mettiyaṃ bhikkhuniṃ nāsethāti  Amacco bhante 
 tumhākaṃ vāde thero akārako hoti niddosoti āha  Kimpanettha 
 yuttaṃ yaṃ pacchā vuttaṃ vicāritaṃ hetaṃ aṭṭhakathācariyehi  Bhikkhu 
 bhikkhuṃ amūlakena antimavatthunā anuddhaṃseti saṅghādiseso bhikkhuniṃ 
 anuddhaṃseti dukkaṭaṃ  Kurundiyaṃ pana musāvāde pācittiyanti vuttaṃ  
 Tatrāyaṃ vicāraṇā  Purimanaye tāva anuddhaṃsanādhippāyattā 
 dukkaṭameva yujjati  Yathā satipi musāvāde bhikkhuno bhikkhusmiṃ 
 saṅghādiseso satipi ca musāvāde asuddhaṃ suddhadiṭṭhino akkosādhippāyena 
 vadantassa omasavādeneva pācittiyaṃ na sampajānamusāvādena 
 evaṃ idhāpi anuddhaṃsanādhippāyattā sampajānamusāvāde pācittiyaṃ na 
 yujjati dukkaṭameva yuttaṃ  Pacchimanayepi musāvādattā pācittiyameva 
 yujjati   Vacanappamāṇato hi anuddhaṃsanādhippāyena bhikkhussa 
 bhikkhusmiṃ saṅghādiseso akkosādhippāyassa musāvāde bhikkhussa 
 bhikkhusmiṃ saṅghādiseso akkosādhippāyassa ca omasavāde bhikkhussa 
  
  
 page    
 Pana bhikkhuniyā dukkaṭanti vacanaṃ natthi sampajānamusāvāde 
 pācittiyanti vacanamatthi tasmā pācittiyameva yujjati  Tatra pana idaṃ 
 upaparikkhitabbaṃ  Anuddhaṃsanādhippāye asati pācittiyaṃ tasmiṃ sati 
 kena bhavitabbanti  Tatra yasmā musā bhaṇantassa pācittiye 
 siddhepi amūlakena saṅghādisesena anuddhaṃsane visuṃ pācittiyaṃ vuttaṃ 
 tasmā anuddhaṃsanādhippāye sati sampajānamusāvāde pācittiyassa 
 okāso  na dissati  na ca sakkā anuddhaṃsentassa anāpattiyā 
 bhavitunti purimanayovettha parisuddhataro khāyati  Tathā bhikkhunī 
 bhikkhuniṃ amūlakena antimavatthunā anuddhaṃseti saṅghādiseso bhikkhuṃ 
 anuddhaṃseti dukkaṭaṃ  Tatra saṅghādiseso vuṭṭhānagāmī dukkaṭaṃ 
 desanāgāmī etehi nāsanā natthi  Yaṃpi sā bhagavato pūrato 
 ṭhatvā musā abhaṇi tenassā sampajānamusāvāde pācittiyaṃ 
 imināpi nāsanā natthi  Yasmā pana sā pakatiyāva dussīlā 
 pāpabhikkhunī idāni ca sayameva dussīlamhīti vadati tasmā naṃ 
 bhagavā asuddhattāyeva nāsāpesi  Athakho mettiyabhummajakāti evaṃ 
 mettiyaṃ bhikkhuniṃ nāsetha ime ca bhikkhū anuyuñjathāti vatvā 
 uṭṭhāyāsanā vihāraṃ paviṭṭhe bhagavati tehi bhikkhūhi detha dāni imissā 
 setakānīti nāsiyamānaṃ taṃ bhikkhuniṃ disvā te bhikkhū taṃ 
 mocetukāmatāya attano aparādhaṃ āvikariṃsu  Etamatthaṃ dasasetuṃ 
 athakho mettiyabhummajakāti ādi vuttaṃ  
      {      } Duṭṭho dosoti dūsito ceva dūsako ca  Uppanne hi 
  
  
 page    
 Dose puggalo tena dosena dūsito hoti pakatibhāvaṃ jahāpito 
 tasmā duṭṭhoti vuccati  Parañca dūseti vināseti tasmā dosoti 
 vuccati  Iti duṭṭho dosoti ekassevetaṃ puggalassa 
 ākāranānattena nidassanaṃ  Tena vuttaṃ duṭṭho dosoti dūsito ceva 
 dūsako cāti  Tattha saddalakkhaṇaṃ pariyesitabbaṃ  Yasmā pana so 
 duṭṭho dosoti saṅkhaṃ gato paṭighasamaṅgipuggalo kupitādibhāve ṭhitova 
 hoti tenassa padabhājane kupitoti ādi vuttaṃ  Tattha kupitoti 
 kuppabhāvaṃ pakatito cavanabhāvaṃ patto  Anattamanoti na sakamano 
 attano vase aṭṭhitacitto  Apica pītisukhehi na attamano 
 nipatacittoti anattamano  Anabhiraddhoti na sukhito na vā 
 pasāditoti anabhiraddho  Paṭighena āhataṃ cittamassāti āhatacitto  
 Cittatthaddhabhāvacittakacavarasaṅkhātaṃ paṭighakhīlaṃ jātamassāti khīlajāto  
 Appatītoti nappatiito   pītisukhādīhi vajjito na abhisaṭoti attho  
 Padabhājane pana yesaṃ dhammānaṃ vasena appatīto hoti te dassetuṃ 
 tena ca kopenāti ādi vuttaṃ  Tattha tena ca kopenāti yena 
 duṭṭhoti ca kupitoti ca vutto  Ubhayampi hetaṃ pakatibhāvaṃ 
 jahāpanato ekākāraṃ hoti  Tena ca dosenāti yena dosoti 
 vutto  Imehi dvīhi saṅkhārakkhandhameva dasseti  Tāya ca 
 anattamanatāyāti yāya anattamanoti vutto  Tāya ca 
 anabhiraddhiyāti yāya anabhiraddhoti vutto  Imehi dvīhi vedanākkhandhaṃ 
  Footnote     appītitoti na pītiṃ itoti amhākaṃ mati  
  
  
 page    
 Dasseti  Amūlakena pārājikenāti ettha nāssa mūlanti amūlakaṃ  
 Taṃ panassa amūlakattaṃ yasmā codakavasena adhippetaṃ na cuditakavasena 
 tasmā tamatthaṃ dassetuṃ padabhājane amūlakannāma adiṭṭhaṃ assutaṃ 
 aparisaṅkitanti āha  Tena imaṃ dīpeti yaṃ pārājikaṃ codakena 
 cuditakamhi puggale neva diṭṭhaṃ na sutaṃ na parisaṅkitaṃ idaṃ etesaṃ 
 dassanassavanaparisaṅkāsaṅkhātānaṃ mūlānaṃ abhāvato amūlakannāma  Taṃ 
 pana so āpanno vā hotu anāpanno vā etaṃ idha appamāṇanti  
 Tattha adiṭṭhaṃ nāma attano pasādacakkhunā vā dibbacakkhunā 
 vā adiṭṭhaṃ  Assutaṃ nāma tatheva kenaci vuccamānaṃ na 
 sutaṃ  Aparisaṅkitaṃ nāma cittena aparisaṅkitaṃ  Diṭṭhaṃ nāma attanā 
 vā parena vā pasādacakkhunā vā dibbacakkhunā vā diṭṭhaṃ  
 Sutannāma tatheva  sutaṃ  Parisaṅkitaṃ nāma attanā vā parena vā 
 parisaṅkitaṃ  Tattha attanā diṭṭhaṃ diṭṭhameva  Parehi diṭṭhaṃ 
 attanā sutaṃ parehi sutaṃ parehi parisaṅkitanti idaṃ pana sabbampi 
 attanā sutaṭṭhāneyeva tiṭṭhati  Parisaṅkitaṃ pana tividhaṃ diṭṭhaparisaṅkitaṃ 
 sutaparisaṅkitaṃ mutaparisaṅkitanti  Tattha diṭṭhaparisaṅkitannāma eko 
 bhikkhu uccārapassāvakammena gāmasamīpe ekaṃ gumbaṃ paviṭṭho 
 aññatarāpi itthī kenacideva karaṇīyena taṃ gumbaṃ pavisitvā nivattā 
 nāpi bhikkhu itthiṃ addasa na ca itthī bhikkhuṃ adisvāva ubhopi yathāruciṃ 
 pakkantā aññataro bhikkhu ubhinnaṃ tato nikkhamanaṃ sallakkhetvā 
 addhā imesaṃ kataṃ vā karissanti vāti parisaṅkati idaṃ 
  
  
 page    
 Diṭṭhaparisaṅkitaṃ  Sutaparisaṅkitannāma idhekacco andhakāre vā paṭicchanne vā 
 okāse mātugāmena saddhiṃ bhikkhuno tādisaṃ paṭisanthāravacanaṃ suṇāti 
 samīpe aññaṃ vijjamānampi atthi natthīti na jānāti so addhā 
 imesaṃ kataṃ vā karissanti vāti parisaṅkati idaṃ sutaparisaṅkitaṃ  
 Mutaparisaṅkitannāma sambahulā dhuttā rattibhāge pupphagandhamaṃsasurādīni 
 gahetvā itthīhi saddhiṃ ekaṃ paccantavihāraṃ gantvā maṇḍape vā 
 bhojanasālādīsu vā yathāsukhaṃ kīḷitvā pupphādīni vikīritvā gatā 
 punadivase bhikkhū taṃ vippakāraṃ disvā kassidaṃ kammanti vicinanti 
 tatra ca kenaci bhikkhunā pageva vuṭṭhahitvā vattasīsena maṇḍapaṃ 
 vā bhojanasālaṃ vā paṭijaggantena pupphādīni āmaṭṭhāni honti 
 kenaci upaṭṭhākakulato āhaṭehi pupphādīhi pūjā katā hoti 
 kenaci bhesajjatthaṃ ariṭṭhaṃ pītaṃ hoti atha te kassidaṃ kammanti 
 vicinantā bhikkhū hatthagandhañca mukhagandhañca ghāyitvā te bhikkhū 
 parisaṅkanti idaṃ mutaparisaṅkitaṃ  Tattha diṭṭhaṃ atthi samūlakaṃ 
 atthi amūlakaṃ diṭṭhameva atthi saññāsamūlakaṃ atthi saññāamūlakaṃ  
 Esa nayo sutepi  Parisaṅkite pana diṭṭhaparisaṅkitaṃ atthi samūlakaṃ 
 atthi  amūlakaṃ diṭṭhaparisaṅkitameva atthi saññāsamūlakaṃ atthi 
 saññāamūlakaṃ  Esa nayo sutamutaparisaṅkitesu  Tattha diṭaṭhaṃ 
 samūlakannāma pārājikaṃ āpajjantaṃ disvāva diṭṭho mayāti vadati  
 Amūlakannāma paṭicchannokāsato nikkhamantaṃ disvā vītikkamaṃ adisvā 
 diṭṭho mayāti vadati  Diṭṭhameva saññāsamūlakannāma disvāva 
  
  
 page    
 Diṭṭhasaññī hutvā codeti  Saññāamūlakannāma pubbe 
 pārājikavītikkamaṃ disvā pacchā adiṭṭhasaññī jāto so saññāya amūlakaṃ 
 katvā diṭṭho mayāti codeti  Eteneva nayena sutamutaparisaṅkitānipi 
 vitthārato veditabbāni  Ettha ca sabbappakārenāpi diṭṭhaṃ samūlakena 
 vā saññāsamūlakena vā codentassa anāpatti  Amūlakena vā 
 saññāamūlakena vā codentasseva āpatti  Anuddhaṃseyyāti 
 viddhaṃseyya paddhaṃseyya abhibhaveyya ajjhotthareyya  Tampana anuddhaṃsanaṃ 
 yasmā attanā codentopi parena codāpentopi karotiyeva 
 tasmā padabhājane codeti vā codāpeti vāti vuttaṃ  Tattha 
 codetīti pārājikaṃ dhammaṃ āpannosīti ādīhi vacanehi sayaṃ codeti 
 tassa vācāya vācāya saṅghādiseso  Codāpetīti attanā samīpe 
 ṭhatvā aññaṃ bhikkhuṃ āṇāpeti so tassa vacanena taṃ codeti 
 codāpakasseva vācāya vācāya saṅghādiseso  Atha sopi mayā 
 diṭṭhaṃ sutaṃ atthīti codeti dvinnampi janānaṃ vācāya vācāya 
 saṅghādiseso  
      Codanāpabhedakosallatthañca panettha ekavatthuekacodakādicatukkaṃ 
 tāva veditabbaṃ  Tattha eko bhikkhu ekaṃ bhikkhuṃ ekena vatthunā 
 codeti imissā codanāya ekaṃ vatthu eko codako  
 Sambahulā ekaṃ ekena vatthunā codenti pañcasatā 
 mettiyabhummajakappamukhā chabbaggiyā bhikkhū āyasmantaṃ dabbaṃ mallaputtamiva 
 imissā codanāya ekaṃ vatthu nānācodakā  Eko bhikkhu ekaṃ 
  
  
 page    
 Bhikkhuṃ sambahulehi vatthūhi codeti imissā codanāya nānāvatthūni 
 eko codako  Sambahulā sambahule sambahulehi vatthūhi codenti 
 imissā codanāya nānāvatthūni nānācodakā  Codetuṃ pana ko 
 labhati ko na labbhatīti  Dubbalacodakavacanaṃ tāva gahetvā koci na 
 labhati  Dubbalacodako nāma sambahulesu kathāsallāpena nisinnesu 
 eko ekaṃ ārabbha anuddissakaṃ katvā pārākavatthuṃ katheti  
 Añño taṃ sutvā itarassa gantvā āroceti  So taṃ 
 upasaṅkamitvā tvaṃ kira maṃ idañcīdañca vadasīti vadati  So nāhaṃ 
 evarūpaṃ jānāmi kathāpavattiyaṃ pana mayā anuddissakaṃ katvā 
 vuttamatthi sace ahaṃ tava imaṃ dukkhuppattiṃ jāneyyaṃ ettakampi 
 na katheyyanti  Ayaṃ dubbalacodako  Tassetaṃ kathāsallāpaṃ 
 gahetvā taṃ bhikkhuṃ koci codetuṃ na labhati  Etaṃ pana aggahetvā 
 sīlasampanno bhikkhu bhikkhuṃ vā bhikkhuniṃ vā sīlasampannā ca 
 bhikkhunī bhikkhunimeva codetuṃ labhatīti mahāpadumatthero āha  
 Mahāsumatthero pana pañcapi sahadhammikā labhantīti āha  
 Godattatthero pana na koci na labhatīti vatvā bhikkhussa sutvā codeti 
 bhikkhuniyā sutvā codeti  pe  Titthiyasāvakānaṃ sutvā codetīti 
 idaṃ suttamāhari  Tiṇṇampi therānaṃ vāde cuditakasseva paṭiññāya 
 kāretabbo  Ayaṃ pana codanā nāma dūtaṃ vā paṇṇaṃ vā 
 sāsanaṃ vā pesetvāpi codentassa sīsaṃ na eti  Puggalassa 
 pana samīpe ṭhatvāva hatthamuddhāya vā vacībhedena vā codentasseva 
  
  
 page    
 Sīsaṃ eti  Sikkhāpaccakkhānameva hi hatthamuddhāya sīsaṃ na eti  
 Idaṃ pana anuddhaṃsanaṃ abhūtārocanañca etiyeva  Yo pana dvinnaṃ 
 ṭhitaṭṭhāne ekaṃ niyametvā codeti so ce jānāti sīsaṃ 
 eti  Itaro jānāti sīsaṃ na eti  Dvepi niyametvā 
 codeti eko vā jānātu dve vā sīsaṃ eti  Esa nayo 
 sambahulesu  Taṃkhaṇeyeva ca jānanaṃ nāma dukkaraṃ  Samayena 
 āvajjitvā ñāte pana ñātameva hoti  Pacchā ce jānāti 
 sīsaṃ na eti  Sikkhāpaccakkhānaabhūtārocanaduṭṭhullavācāattakāma 
 duṭṭhadosabhūtārocanasikkhāpadānīti sabbāneva hi imāni ekaparic 
 chedāni  Evaṃ kāyavācāvasena cāyaṃ duvidhāpi codanā puna diṭṭhacodanā 
 sutacodanā parisaṅkitacodanāti tividhā hoti  Aparā catubbidhā hoti 
 sīlavipatticodanā ācāravipatticodanā diṭṭhivipatticodanā 
 ājīvavipatticodanāti  Tattha garukānaṃ dvinnaṃ āpattikkhandhānaṃ vasena 
 sīlavipatticodanā veditabbā  Avasesānaṃ vasena ācāravipatticodanā  
 Micchādiṭṭhiantaggāhikadiṭṭhivasena diṭṭhivipatticodanā  
 Ājīvahetuppaññattānaṃ channaṃ sikkhāpadānaṃ vasena ājīvavipatticodanā 
 veditabbā  Aparāpi catubbidhā hoti vatthusandassanā āpattisandassanā 
 saṃvāsapaṭikkhepo sāmīcipaṭikkhepoti  Tattha vatthusandassanā nāma 
 tvaṃ methunadhammaṃ paṭisevi adinnaṃ ādiyi manussaṃ ghātayittha   abhūtaṃ 
 ārocayitthāti   evaṃ pavattā  Āpattisandassanā nāma tvaṃ 
  Footnote     ghātayi     ārocayīti  
  
  
 page    
 Methunadhammapārājikāpattiṃ āpannoti evamādinayappavattā  
 Saṃvāsapaṭikkhepo nāma natthi tayā saddhiṃ uposatho vā pavāraṇā vā 
 saṅghakammaṃ vāti evaṃ pavattā  Ettāvatā pana sīsaṃ na eti  
 Assamaṇosi asakyaputtiyosīti ādīhi vacanehi saddhiṃ ghaṭiteyeva sīsaṃ 
 eti  Sāmīcipaṭikkhepo nāma abhivādanapaccuṭṭhānaañjalikamma 
 vījanādikammānaṃ akaraṇaṃ  Taṃ paṭipāṭiyā vandanādīni karoto 
 ekassa akatvā sesānaṃ karaṇakāle veditabbaṃ  Ettāvatā ca 
 codanā nāma hoti  Āpatti pana sīsaṃ na eti  Kasmā mama 
 vandanādīni na karosīti pucchite pana assamaṇosi asakyaputtiṃyosīti 
 ādīhi vacanehi saddhiṃ ghaṭiteyeva sīsaṃ eti  Yāgubhattādinā 
 pana yaṃ icchati taṃ āpucchati na tāvatā codanā hoti  Aparāpi 
 pāṭimokkhaṭṭhapanakkhandhake ekaṃ bhikkhave adhammikaṃ pāṭimokkhaṭṭhapanaṃ 
 ekaṃ dhammikanti   ādiṃ katvā yāva dasa adhammikāni 
 pāṭimokkhaṭṭhapanāni dasa dhammikānīti evaṃ adhammikā pañcapaññāsa dhammikā 
 pañcapaññāsāti dasuttarasataṃ codanā vuttā  Tā diṭṭhena 
 codentassa dasuttarasataṃ sutena codentassa dasuttarasataṃ parisaṅkāya 
 codentassa dasuttarasatanti tiṃsādhikāni tīṇi satāni honti  Tāni 
 kāyena codentassa vācāya codentassa kāyavācāhi codentassāti 
 tiguṇāni katāni navutādhikāni nava satāni honti  Tāni attanā 
 codentassāpi parena codāpentassāpi tattakānevāti vīsatiūnāni 
 dve sahassāni honti  Puna diṭṭhādibhede samūlakāmūlakavasena 
  Footnote    vi  cullavagga        
  
  
 page    
 Anekasahassā codanā hontīti veditabbā  
      Imasmiṃ pana ṭhāne ṭhatvā aṭṭhakathāyaṃ attādānaṃ ādātukāmena 
 upāli bhikkhunā pañcaṅgasamannāgataṃ attādānaṃ ādātabbanti   ca 
 codakena upāli bhikkhunā paraṃ codetukāmena pañcadhamme ajjhattaṃ 
 paccavekkhitvā paro codetabboti   ca evaṃ upālipañcakādīsu 
 vuttāni bahūni suttāni āharitvā attādānalakkhaṇañca codakavattañca 
 cuditavattañca saṅghena kattabbakiccañca anuvijjakavattañca sabbaṃ 
 vitthārena kathitaṃ  Taṃ mayaṃ yathāāgataṭṭhāneyeva vaṇṇayissāma  
 Vuttappabhedāsu pana imāsu codanāsu yassā kissāci codanāya vasena 
 saṅghamajjhe osaṭe vatthusmiṃ cuditacodakā vattabbā tumhe amhākaṃ 
 vinicchayena tuṭṭhā bhavissathāti  Sace bhavissāmāti vadanti saṅghena 
 taṃ adhikaraṇaṃ sampaṭicchitabbaṃ  Atha pana vinicchinātha tāva bhante sace 
 amhākaṃ khamissati gaṇhissāmāti vadanti cetiyaṃ tāva vandathāti 
 ādīni vatvā dīghasuttaṃ katvā vissajjitabbaṃ  Te ce ciraṃ ratataṃ 
 kilantā pakkantaparisā upacchinnapakkhā hutvā puna yācanti 
 yāvatatiyaṃ paṭikkhipitvā yadā nimmadā honti tadā tesaṃ 
 adhikaraṇaṃ vinicchinitabbaṃ  Vinicchinantehi ca sace alajjussannā 
 hoti parisā ubbāhikāya taṃ adhikaraṇaṃ vinicchinitabbaṃ  Sace 
 bālussannā hoti parisā tumhākaṃ tumhākaṃ sabhāge vinayadhare 
 pariyesathāti vinayadhare pariyesāpetvā yena dhammena yena vinayena yena 
 satthusāsanena taṃ adhikaraṇaṃ vūpasammati tathā taṃ adhikaraṇaṃ vūpasametabbaṃ  
  Footnote     vi  parivāra           vi  parivāra        
  
  
 page    
 Tattha ca dhammoti bhūtavatthu  Vinayoti codanā sāraṇā ca  
 Satthusāsananti ñattisampadā ca anussāvanasampadā ca  Tasmā 
 codakena vatthusmiṃ āropite cuditako pucchitabbo santametaṃ noti  
 Evaṃ vatthuṃ upaparikkhitvā bhūtena vatthunā codetvā sāretvā 
 ñattisampadāya ca anussāvanasampadāya ca taṃ adhikaraṇaṃ vūpasametabbaṃ  
 Tatra ce alajjī lajjiṃ codeti so ca alajjī bālo hoti 
 abyatto nāssa anuyogo dātabbo  Evaṃ pana vattabbo kimhi naṃ 
 codesīti  Addhā so vakkhati kimidaṃ bhante kimhinannāmāti   
 Tvaṃ kimhinampi na jānāsi na yuttaṃ tayā evarūpena bālena paraṃ 
 codetunti uyyojetabbo  Nāssa anuyogo dātabbo  Sace 
 pana so alajjī paṇḍito hoti byatto diṭṭhena vā sutena vā 
 ajjhottharitvā sampādetuṃ sakkoti etassa anuyogaṃ datvā 
 lajjisseva paṭiññāya kammaṃ kātabbaṃ  Sace lajjī alajjiṃ codeti 
 so ca lajjī bālo hoti abyatto na sakkoti anuyogaṃ dātuṃ tassa 
 nayo dātabbo kimhi naṃ codesi sīlavipattiyā vā ācāravipattiādīsu 
 vā ekissāti  Kasmā pana imasseva evaṃ nayo dātabbo 
 na itarassāti  Nanu na yuttaṃ vinayadharānaṃ agatigamananti  Na 
 yuttameva  Idaṃ pana agatigamanaṃ na hoti  Dhammānuggaho nāma 
 eso  Alajjiniggahatthāya hi lajjipaggahatthāya ca sikkhāpadaṃ 
 paññattaṃ  Tatra alajjī nayaṃ labhitvā ajjhottharanto ehīti  
 Lajjī pana nayaṃ labhitvā diṭṭhe diṭṭhasantānena sute sutasantānena 
  
  
 page    
 Patiṭṭhāya kathessati  Tasmā tassa dhammānuggaho vaṭṭati  Sace 
 pana so lajjī paṇḍito hoti byatto patiṭṭhāya katheti alajjī 
 ca etampi natthi etampi natthīti paṭiññaṃ na deti alajjissa 
 paṭiññāyaeva kātabbaṃ  Tadatthadīpanatthañca idaṃ vatthu veditabbaṃ  
 Tepiṭakacūḷābhayatthero kira lohapāsādassa heṭṭhā bhikkhūnaṃ vinayaṃ 
 kathetvā sāyaṇhasamaye vuṭṭhāti  Tassa vuṭṭhānasamaye dve 
 atthapaccatthikā kathaṃ pavattesuṃ  Eko etampi natthi etampi natthīti 
 paṭiññaṃ na deti  Atha appāvasese paṭhamayāme therassa tasmiṃ 
 puggale ayaṃ patiṭṭhāya katheti ayaṃ pana paṭiññaṃ na deti bahūni ca 
 vatthūni osaṭāni addhā etaṃ kataṃ bhavissatīti asuddhaladdhi uppannā  
 Tato vijanīdaṇḍakena pādakaṭṭhalikāya saññaṃ datvā ahaṃ āvuso 
 vinicchinituṃ ananucchaviko aññena vinicchināpehīti āha  Kasmā 
 bhanteti  Thero tamatthaṃ ārocesi  Cuditapuggalassa kāye dāho 
 uṭṭhito  Tato theraṃ vanditvā vinicchinituṃ anurūpena vinayadharena nāma 
 tumhādiseneva bhavituṃ vaṭṭati codakena ca īdiseneva bhavituṃ vaṭṭatīti 
 vatvā setakāni nivāsetvā ciraṃ kilamitattha mayāti khamāpetvā 
 pakkāmi  Evaṃ lajjinā codiyamāno alajjī bahūsupi vatthūsu 
 uppannesu paṭiññaṃ na deti  So neva suddhoti vattabbo na 
 asuddhoti  Jīvamatako nāma āmakapūtiko nāmeso  Sace panassa 
 aññampi tādisaṃ vatthu uppajjati na vinicchinitabbaṃ  Tathānāsitakova 
 bhavissati  Sace pana alajjīyeva alajjiṃ codeti so vattabbo 
  
  
 page    
 Āvuso tava vacanenāyaṃ kiṃ sakkā vattunti  Itarampi tatheva 
 vatvā ubho ekasambhogaparibhogā hutvā jīvathāti uyyojetabbā  
 Sīlatthāya tesaṃ vinicchayo na kātabbo  Pattacīvarapariveṇādiatthāya 
 pana paṭirūpaṃ sakkhiṃ labhitvā kātabbo  Atha lajjīyeva lajjiṃ codeti 
 vivādo ca nesaṃ kismiñcideva appamattako hoti saññāpetvā 
 mā evaṃ karothāti accayaṃ desāpetvā uyyojetabbā  
 Atha panettha cuditakena sahasā viraddhaṃ hoti ādito paṭṭhāya alajjī 
 nāma natthi  So ca pakkhānurakkhaṇatthāya paṭiññaṃ na deti  
 Mayaṃ saddahāma mayaṃ saddahāmāti bahū uṭṭhahanti  So tesaṃ 
 paṭiññāya ekavāraṃ dvevāraṃ suddho hotu  Atha pana viraddhakālato 
 paṭṭhāya ṭhāne na tiṭṭhati  Vinicchayo dātabbo  
      Evaṃ yassā kissāci codanāya vasena saṅghamajjhe osaṭe 
 vatthusmiṃ cuditacodakesu paṭipattiṃ ñatvā tassāyeva codanāya 
 sampattivipattijānanatthaṃ ādimajjhapariyosānādīnaṃ vasena vinicchayo 
 veditabbo  Seyyathīdaṃ  Codanāya ko ādi kiṃ majjhe kiṃ pariyosānaṃ  
 Codanāya ahaṃ taṃ vattukāmo karotu me āyasmā okāsanti evaṃ 
 okāsakammaṃ ādi  Otiṇṇena vatthunā codetvā sāretvā 
 vinicchayo majjhe  Āpattiyaṃ vā anāpattiyaṃ vā patiṭṭhāpanena 
 samatho pariyosānaṃ  Codanāya kati mūlāni kati vatthūni kati 
 bhūmiyo  Codanāya dve mūlāni samūlikā vā amūlikā vā  Tīṇi 
 vatthūni diṭṭhaṃ sutaṃ parisaṅkitaṃ  Pañca bhūmiyo kālena vakkhāmi 
  
  
 page     
 No akālena bhūtena vakkhāmi no abhūtena saṇhena vakkhāmi no 
 pharusena atthasaṃhitena vakkhāmi no anatthasaṃhitena mettacitto 
 vakkhāmi no dosantaroti  Imāya pana codanāya codakena 
 puggalena parisuddhakāyasamācāro nukhomhīti   ādinā nayena 
 upālipañcake vuttesu paṇṇarasasu dhammesu patiṭṭhātabbaṃ  Cuditakena 
 dvīsu dhammesu patiṭṭhātabbaṃ sacce ca akuppe cāti  
      Appeva nāma naṃ imamhā brahmacariyā cāveyyanti apieva 
 nāma naṃ puggalaṃ imamhā seṭṭhacariyā cāveyyaṃ  Sādhu vatassa sacāhaṃ 
 imaṃ puggalaṃ imamhā brahmacariyā cāveyyanti iminā adhippāyena 
 anuddhaṃseyyāti vuttaṃ hoti  Padabhājane pana brahmacariyā cāveyyanti 
 imasseva pariyāyamattaṃ dassetuṃ bhikkhubhāvā cāveyyanti ādi 
 vuttaṃ  Khaṇādīni samayassa vevacanāni  Taṃ khaṇaṃ taṃ layaṃ taṃ 
 muhuttaṃ vītivatteti tasmiṃ khaṇe tasmiṃ laye tasmiṃ muhutte vītivatte  
 Bhummuppattiyā hi idaṃ upayogavacanaṃ  Samanuggāhiyamānaniddese 
 yena vatthunā anuddhaṃsito hotīti catūsu pārājikavatthūsu yena vatthunā 
 codakena cuditako anuddhaṃsito abhibhūto ajjhotthato hoti  Tasmiṃ 
 vatthusmiṃ samanuggāhiyamānoti tasmiṃ codakena vuttavatthusmiṃ so 
 codako anuvijjakena kinte diṭṭhaṃ kinti te diṭṭhanti ādinā nayena 
 anuvijjiyamāno vīmaṃsiyamāno upaparikkhiyamāno  Asamanuggāhiyamānaniddese 
 na kenaci vuccamānoti anuvijjakena vā aññena vā kenaci  
 Athavā diṭṭhādīsu vatthūsu kenaci avuccamāno  Etesañca dvinnaṃ 
  Footnote     vi  parivāra        
  
 Page         
  
 page     
 Mātikāpadānaṃ parato bhikkhu ca dosaṃ patiṭṭhātīti iminā sambandho 
 veditabbo  Idaṃ hi vuttaṃ hoti evaṃ hi samanuggāhiyamāno vā 
 asamanuggāhiyamāno vā bhikkhu ca dosaṃ patiṭṭhāti paṭicca tiṭṭhati 
 paṭijānāti saṅghādisesoti  Idañca amūlakabhāvassa pākaṭakāladassanatthameva 
 vuttaṃ  Āpattiṃ pana anuddhaṃsitakkhaṇeyeva āpajjati  Idāni 
 amūlakañceva taṃ adhikaraṇaṃ hotīti ettha yasmā amūlakalakkhaṇaṃ 
 pubbe vuttaṃ tasmā taṃ avatvā apubbameva dassetuṃ adhikaraṇaṃ 
 nāmāti ādamāha  Tattha yasmā adhikaraṇaṃ adhikaraṇaṭṭhena ekampi 
 vatthuvasena nānā hoti tenassa taṃ nānattaṃ dassetuṃ cattāri 
 adhikaraṇāni vivādādhikaraṇanti ādimāha  Ko pana so adhikaraṇaṭṭho 
 yenetaṃ ekaṃ hotīti  Samathehi adhikaraṇīyatā  Tasmā yaṃ adhikiccaṃ 
 ārabbha paṭicca sandhāya samathāva pavattanti taṃ adhikaraṇanti 
 veditabbaṃ  Aṭṭhakathāsu pana vuttaṃ adhikaraṇanti keci gāhaṃ 
 vadanti keci cetanaṃ keci akkhantiṃ keci vohāraṃ keci 
 paṇṇattinti  Puna evaṃ vicāritaṃ yadi gāho adhikaraṇaṃ eko 
 attādānaṃ gahetvā sabhāgena bhikkhunā saddhiṃ mantayamāno tattha 
 ādīnavaṃ disvā puna cajati tassa taṃ adhikaraṇaṃ samathappattaṃ 
 bhavissati  Yadi cetanā adhikaraṇaṃ idaṃ attādānaṃ gaṇhāmīti 
 uppannā cetanā nirujjhati  Yadi akkhanti adhikaraṇaṃ akkhantiyā 
 attādānaṃ gahetvāpi aparabhāge vinicchayaṃ alabhamāno vā khamāpito 
 vā cajati  Yadi vohāro adhikaraṇaṃ kathento āhiṇḍitvā 
  
  
 page     
 Aparabhāge tuṇhī hoti niravo evamassa taṃ adhikaraṇaṃ samathappattaṃ 
 bhavissati  Tasmā paṇṇatti adhikaraṇanti  Taṃ panetaṃ 
 methunadhammapārājikāpatti methunadhammapārājikāpattiyā tabbhāgiyā 
  pe  Evaṃ āpattādhikaraṇaṃ āpattādhikaraṇassa tabbhāgiyanti   ca 
 vivādādhikaraṇaṃ siyā kusalaṃ siyā akusalaṃ siyā abyākatanti   ca 
 evamādīhi virujjhati  Na hi te paṇṇattiyā kusalādibhāvaṃ icchanti  
 Na ca amūlakena pārājikena dhammenāti ettha āgato pārājikadhammo 
 paṇṇatti nāma hoti  Kasmā  Accantaakusalattā  Vuttampi 
 hetaṃ āpattādhikaraṇaṃ siyā akusalaṃ siyā abyākatanti  Yañcetaṃ 
 amūlakena pārājikenāti ettha amūlakaṃ pārājikaṃ niddiṭṭhaṃ tassevāyaṃ 
 amūlakañceva taṃ adhikaraṇaṃ hotīti paṭiniddeso na paṇṇattiyā  
 Na hi aññaṃ niddisitvā aññaṃ paṭiniddisati  Yasmā pana yāya 
 paññattiyā yena abhilāpena codakena so puggalo pārājikaṃ 
 dhammaṃ ajjhāpannoti paññatto pārājikasaṅkhātassa adhikaraṇassa 
 amūlakattā sāpi paññatti amūlikā hoti adhikaraṇe pavattattā 
 ca adhikaraṇaṃ tasmā iminā pariyāyena paṇṇatti adhikaraṇanti 
 yujjeyya  Yasmā ca yaṃ amūlakaṃ nāma adhikaraṇaṃ taṃ sabhāvato 
 natthi paññattimattameva atthi tasmāpi paṇṇatti adhikaraṇanti 
 yujjeyya  Tañcakho idheva na sabbattha  Na hi vivādādīnaṃ 
 paṇṇatti adhikaraṇaṭṭho  Adhikaraṇaṭṭho pana tesaṃ pubbe 
 vuttasamathehi adhikaraṇīyatā  Iti iminā adhikaraṇaṭṭhena idhekacco 
  Footnote     vi  mahāvibhaṅga              vi  cullavagga        
  
  
 page     
 Vivādo ceva adhikaraṇañcāti vivādādhikaraṇaṃ  Esa nayo sesesu  
 Tattha idha bhikkhū vivadanti dhammoti vā adhammoti vāti   evaṃ 
 aṭṭhārasa bhedakaravatthūni nissāya uppanno vivādo vivādādhikaraṇaṃ  
 Idha bhikkhū bhikkhuṃ anuvadanti sīlavipattiyā vāti   evaṃ catasso 
 vipattiyo nissāya uppanno anuvādo anuvādādhikaraṇaṃ  Pañcapi 
 āpattikkhandhā āpattādhikaraṇaṃ sattapi āpattikkhandhā 
 āpattādhikaraṇanti   evaṃ āpattiyeva āpattādhikaraṇaṃ  Yā 
 saṅghassa kiccayatā karaṇīyatā apalokanakammaṃ ñattikammaṃ ñattidutiyakammaṃ 
 ñatticatutthakammanti   evaṃ catubbidhaṃ saṅghakiccaṃ kiccādhikaraṇanti veditabbaṃ  
 Imasmiṃ panatthe pārājikāpattisaṅkhātaṃ āpattādhikaraṇameva adhippetaṃ  
 Sesāni atthuddhāravasena vuttāni  Ettakā hi adhikaraṇasaddassa 
 atthā  Tesu pārājikameva idha adhippetaṃ  Taṃ diṭṭhādīhi 
 mūlakehi amūlakañceva adhikaraṇaṃ hoti  Ayañca bhikkhu dosaṃ 
 patiṭṭhāti paṭicca tiṭṭhati tucchakaṃ mayā bhaṇitanti ādīni vadanto 
 paṭijānāti  Tassa bhikkhuno anuddhaṃsitakkhaṇeyeva saṅghādisesoti  
 Ayaṃ tāvassa sapadānukkamaniddesassa sikkhāpadassa attho  
      {   } Idāni yāni tāni saṅkhepato adiṭṭhādīni codanāvatthūni vuttāni 
 tesaṃ vasena vitthārato āpattiṃ āropetvā dassento adiṭṭhassa 
 hotīti ādimāha  Tattha adiṭṭhassa hotīti adiṭṭho assa hoti  
 Etena codakena adiṭṭho hoti so puggalo pārājikaṃ dhammaṃ 
 ajjhāpajjantoti attho  Esa nayo assutassa hotīti ādīsupi  
  Footnote       vi  cullavagga            
  
  
 page     
 Diṭṭho mayāti diṭṭhosi mayāti vuttaṃ hoti  Esa nayo suto 
 mayāti ādīsupi  Sesaṃ adiṭṭhamūlake uttānameva  Diṭṭhamūlake 
 pana tañce codeti suto mayāti ca evaṃ vuttānaṃ sutādīnaṃ 
 abhāvena amūlakattaṃ veditabbaṃ  Sabbasmiṃyeva ca imasmiṃ codakavāre yathā 
 idhāgatesu pārājikaṃ dhammaṃ ajjhāpannosi assamaṇosi asakyaputtiyosīti   
 imesu vacanesu ekekassa vasena vācāya vācāya saṅghādiseso 
 hoti evaṃ aññatra āgatesu dussīlo pāpadhammo asucisaṅkassarasamācāro 
 paṭicchannakammanto assamaṇo samaṇapaṭiñño abrahmacārī 
 brahmacāripaṭiñño antopūti avassuto kasambujātoti   imesupi 
 vacanesu ekekassa vasena vācāya vācāya saṅghādiseso hotiyeva  
 Natthi tayā saddhiṃ uposatho vā pavāraṇā vā saṅghakammaṃ vāti   
 imāni pana suddhāni sīsanna enti  Dussīlosi natthi tayā 
 saddhiṃ uposatho vāti evaṃ dussīlādipadesu pana pārājikaṃ dhammaṃ 
 ajjhāpannosīti ādīsu padesu ca yenakenaci saddhiṃ ghaṭitāneva 
 sīsaṃ enti saṅghādisesakarāni honti  Mahāpadumatthero panāha na 
 kevalaṃ idha pāliyaṃ anāgatāni dussīlo pāpadhammoti ādipadāneva 
 sīsaṃ enti kuṇḍosi mahāsāmaṇerosi mahāupāsakosi jeṭṭhabbatikosi 
 niggaṇṭhosi ājīvakosi tāpasosi paribbājakosi paṇḍakosi 
 theyyasaṃvāsakosi titthiyapakkantakosi tiracchānagatosi mātughātakosi 
 pitughātakosi arahantaghātakosi saṅghabhedakosi lohituppādakosi 
 bhikkhunīdūsakosi ubhatobyañjanakosīti imānipi sīsaṃ entiyevāti  
  Footnote     vi  mahāvibhaṅga           aṅ  sattaka         
  
  
 page     
 Mahāpadumattheroyeva ca diṭṭhe vematikoti ādīsu yadaggena vematiko 
 tadaggena no kappeti yadaggena no kappeti tadaggena na sarati 
 yadaggena na sarati tadaggena pamuṭṭho hotīti vadati  Mahāsumatthero 
 pana ekekaṃ dvidhā bhinditvā catunnampi pāṭekkaṃ nayaṃ dasseti  
 Kathaṃ  Dīṭṭhe vematikoti ayaṃ tāva dassane vā vematiko hoti 
 puggale vā tattha diṭṭho nukho mayā na diṭṭhoti evaṃ dassane 
 vematiko hoti ayaṃ nukho mayā diṭṭho aññoti evaṃ puggale 
 vematiko hoti  Evaṃ dassanaṃ vā no kappeti puggalaṃ vā 
 dassanaṃ vā na sarati puggalaṃ vā dassanaṃ vā pamuṭṭho hoti 
 puggalaṃ vā  Ettha ca vematikoti vimatijāto  No kappetīti 
 na saddahati  Na saratīti asāriyamāno na sarati  Yadā pana naṃ 
 amukasmiṃ nāma bhante ṭhāne amukasmiṃ  kāleti sārenti tadā 
 sarati  Pamuṭṭhoti yo tehi tehi upāyehi sāriyamānopi na 
 saratiyevāti  Etena upāyena codāpakavāropi veditabbo  
 Kevalaṃ hi tattha mayāti parihīnaṃ sesaṃ codakavārasadisameva  
      {   } Tato paraṃ āpattibhedañca anāpattibhedañca dassetuṃ asuddhe 
 suddhadiṭṭhīti ādikaṃ catukkaṃ ṭhapetvā ekekaṃ padaṃ catūhi catūhi bhedehi 
 niddiṭṭhaṃ  Taṃ sabbaṃ pālinayeneva sakkā jānituṃ  Kevalaṃ hettha 
 adhippāyabhedo veditabbo  Ayaṃ hi adhippāyo nāma cāvanādhippāyo 
 akkosādhippāyo kammādhippāyo vuṭṭhānādhippāyo 
 uposathappavāraṇaṭṭhapanādhippāyo anuvijjanādhippāyo dhammakathādhippāyoti 
  
  
 page     
 Anekavidho  Tattha purimesu catūsu adhippāyesu okāsaṃ 
 akārāpentassa dukkaṭaṃ okāsaṃ kārāpetvāpi ca sammukhā amūlakena 
 pārājikena anuddhaṃsentassa saṅghādiseso  Amūlakena saṅghādisesena 
 anuddhaṃsentassa pācittiyaṃ  Ācāravipattiyā anuddhaṃsentassa 
 dukkaṭaṃ  Akkosādhippāyena vadantassa pācittiyaṃ  Asammukhā 
 sattahipi āpattikkhandhehi vadantassa dukkaṭaṃ  Asammukhāyeva 
 sattavidhampi kammaṃ karontassa dukkaṭameva  Kurundiyaṃ pana 
 vuṭṭhānādhippāyena tvaṃ imaṃ nāma āpattiṃ āpanno taṃ paṭikarohīti 
 vadantassa okāsakiccaṃ natthīti vuttaṃ  Sabbattheva uposathappavāraṇaṃ 
 ṭhapentassa okāsakammaṃ natthi  Ṭhapanakkhettampana jānitabbaṃ  
 Suṇātu me bhante saṅgho ajjuposatho paṇṇaraso yadi saṅghassa 
 pattakallaṃ saṅgho uposathaṃ kare iti etasmiṃ hi rekāre anatikkanteyeva 
 ṭhapetuṃ labbhati  Tato paraṃ pana yakāre patte na labbhati  
 Esa nayo pavāraṇāya  Anuvijjakassāpi osaṭe vatthusmiṃ atthetaṃ 
 tavāti anuvijjanādhippāyena vadantassa okāsakammaṃ natthi  
 Dhammakathikassāpi dhammāsane nisīditvā yo idañca idañca karoti 
 ayaṃ bhikkhu assamaṇoti ādinā nayena anuddissa dhammaṃ kathentassa 
 okāsakammaṃ natthi  Sace pana uddissa niyametvā asuko ca 
 asuko ca assamaṇo anupāsakoti katheti dhammāsanato orohitvā 
 āpattiṃ dassetvā gantabbaṃ  Yaṃ pana tattha tattha anokāsaṃ 
 kāretvāti vuttaṃ tassa okāsaṃ akāretvāti evamattho 
  
  
 page     
 Veditabbo  Na hi koci anokāso nāma natthi yamokāsaṃ 
 kāretvā āpattiṃ āpajjati okāsaṃ pana akāretvā āpajjatīti  
 Sesaṃ uttānameva  
      Samuṭṭhānādīsu tisamuṭṭhānaṃ kāyacittato vācācittato 
 kāyavācācittato ca samuṭṭhāti kiriyā saññāvimokkhaṃ sacittakaṃ 
 lokavajjaṃ kāyakammaṃ vacīkammaṃ akusalacittaṃ dukkhavedananti  
              Paṭhamaduṭṭhadosasikkhāpadavaṇṇanā niṭṭhitā  
      {   } Tena samayena buddho bhagavāti dutiyaduṭṭhadosasikkhāpadaṃ  Tattha 
 handa mayaṃ āvuso imaṃ chakalakaṃ dabbaṃ mallaputtaṃ nāma karomāti 
 te kira paṭhamavatthusmiṃ attano manorathaṃ sampādetuṃ asakkontā 
 laddhaniggahā vighātappattā idāni jānissāmāti tādisaṃ vatthuṃ 
 pariyesamānā vicaranti  Athekadivasaṃ disvā tuṭṭhā aññamaññaṃ 
 oloketvā evamāhaṃsu handa mayaṃ āvuso imaṃ chakalakaṃ dabbaṃ 
 mallaputtaṃ nāma karomāti  Dabbo mallaputto nāma ayanti 
 evamassa nāmaṃ karomāti vuttaṃ hoti  Esa nayo mettiyannāma 
 bhikkhuninti etthāpi  Te bhikkhū mettiyabhummajake bhikkhū 
 anuyuñjiṃsūti evaṃ anuyuñjiṃsu āvuso kuhiṃ tumhehi dabbo 
 mallaputto nāma mettiyāya bhikkhuniyā saddhiṃ diṭṭhoti  
 Gijjhakūṭapabbatapāde  Kāya velāya  Bhikkhācāragamanavelāya  
 Āvuso dabba ime evaṃ vadenti tvaṃ tadā kuhinti  Veḷuvane 
 bhattāni uddisāmīti  Tava tāya velāya veḷuvane atthibhāvaṃ 
  
  
 page     
 Ko jānātīti  Bhikkhusaṅgho bhanteti  Te saṅghaṃ pucchiṃsu jānātha 
 tumhe tāya velāya imassa veḷuvane atthibhāvanti  Āma āvuso 
 jānāma thero sammatiladdhadivasato paṭṭhāya veḷuvaneyevāti  
 Tato mettiyabhummajake āhaṃsu āvuso tumhākaṃ kathā na sameti 
 kacci no lesaṃ uḍḍetvā vadethāti  Evaṃ te tehi bhikkhūhi 
 anuyuñjiyamānā āma āvusoti vatvā etamatthaṃ ārocesuṃ  Kimpana 
 tumhe āvuso āyasmantaṃ dabbaṃ mallaputtaṃ aññābhāgiyassa 
 adhikaraṇassāti ettha aññabhāgassa idaṃ aññabhāgo vā assa atthīti 
 aññabhāgiyaṃ  Adhikaraṇanti ādhāro veditabbo  Vatthuadhiṭṭhānanti 
 vuttaṃ hoti  Yo hi so dabbo mallaputto nāmāti chakalako 
 vutto so yvāyaṃ āyasmato dabbassa mallaputtassa bhāgo 
 koṭṭhāso pakkho manussajāti ceva bhikkhubhāvo ca tato aññassa 
 bhāgassa koṭṭhāsassa pakkhassa hoti tiracchānajātiyā ceva 
 chakalakabhāvassa ca so vā aññabhāgo assa atthīti tasmā aññabhāgisaṅkhaṃ 
 labhati  Yasmā ca tesaṃ imaṃ mayaṃ dabbaṃ mallaputtaṃ nāma karomāti 
 vadantānaṃ tassa nāmakaraṇasaññāya ādhāro vatthuadhiṭṭhānaṃ tasmā 
 adhikaraṇanti veditabbo  Taṃ hi sandhāya te bhikkhū aññabhāgiyassa 
 adhikaraṇassāti āhaṃsu  Na vivādādhikaraṇādīsu aññataraṃ  Kasmā  
 Asambhavato  Na hi te catunnaṃ adhikaraṇānaṃ kassaci aññabhāgiyassa 
 adhikaraṇassa kiñci desaṃ lesamattaṃ uppādayiṃsu  Na ca catunnaṃ 
 adhikaraṇānaṃ leso nāma atthi  Jātilesādayo hi puggalānaṃyeva 
  
  
 page     
 Lesā vuttā na vivādādhikaraṇādīnaṃ  Idañca dabbo mallaputtoti 
 nāmaṃ tassa aññabhāgiyādhikaraṇabhāve ṭhitassa chakalakassa koci deso 
 hoti theraṃ amūlakena pārājikena anuddhaṃsetuṃ lesamatto  Ettha 
 ca dissati apadissati assa ayanti vohariyatīti deso  Jātiādīsu 
 aññatarakoṭṭhāsassetaṃ adhivacanaṃ  Aññampi vatthuṃ lissati silissati 
 vohāramatteneva īsakaṃ alliyatīti leso  Jātiādīnaññeva 
 aññatarakoṭṭhāsassetaṃ adhivacanaṃ  Tato paraṃ uttānatthameva  
 Sikkhāpadappaññattiyampi ayamevattho  
      Padabhājane pana yassa aññabhāgiyassa adhikaraṇassa kiñci desaṃ 
 lesamattaṃ upādāya pārājikena dhammena anuddhaṃseyya taṃ yasmā 
 atthuppattivaseneva āvibhūtaṃ tasmā padabhājane taṃ na vibhattanti 
 veditabbaṃ  {   } Yāni pana adhikaraṇanti vacanasāmaññato atthuddhāravasena ca 
 vuttāni cattāri adhikaraṇāni tesaṃ aññabhāgiyatā ca tabbhāgiyatā ca 
 yasmā apākaṭā jānitabbā ca vinayadharehi tasmā vacanasāmaññato 
 laddhaṃ adhikaraṇaṃ nissāya taṃ āvikaronto aññabhāgiyassa adhikaraṇassāti 
 āpattaññabhāgiyaṃ vā hoti adhikaraṇaññabhāgiyaṃ vāti ādimāha  
 Yā ca sā avasāne āpattaññabhāgiyassa adhikaraṇassa vaseneva codanā 
 vuttā tampi dassetuṃ ayaṃ sabbādhikaraṇānaṃ tabbhāgiyaaññabhāgiyatā 
 samāhaṭāti veditabbā  Tattha ca āpattaññabhāgiyaṃ vāti paṭhamaṃ 
 uddiṭṭhattā kathañca āpatti āpattiyā aññabhāgiyā hotīti 
 niddese ārabbhitabbe yasmā āpattādhikaraṇassa 
  
  
 page     
 Tabbhāgiyavicāraṇāyeva ayamattho āgamissati tasmā evaṃ anārabhitvā 
 kathañca adhikaraṇaṃ adhikaraṇassa aññabhāgiyanti pacchimaṃ padaṃyeva gahetvā 
 niddeso āraddhoti veditabbo  Tattha aññabhāgiyavāro 
 uttānatthoyeva  Ekamekaṃ hi adhikaraṇaṃ itaresaṃ tiṇṇaṃ 
 aññabhāgiyaṃ aññapakkhiyaṃ aññakoṭṭhāsiyaṃ hoti vatthuvisabhāgattā  
 Tabbhāgiyavāre pana vivādādhikaraṇaṃ vivādādhikaraṇassa tabbhāgiyaṃ taṃpakkhiyaṃ 
 taṃkoṭṭhāsiyaṃ vatthusabhāgattā  Tathā anuvādādhikaraṇaṃ anuvādādhikaraṇassa  
 Kathaṃ  Buddhakālato paṭṭhāya hi aṭṭhārasa bhedakaravatthūni 
 nissāya uppannavivādo ca idāni uppajjanakavivādo ca vatthusabhāgatāya 
 ekaṃ vivādādhikaraṇameva hoti tathā buddhakālato paṭṭhāya catasso 
 vipattiyo nissāya uppannaanuvādo ca idāni uppajjanakaanuvādo ca 
 vatthusabhāgatāya ekaṃ anuvādādhikaraṇameva hoti  Yasmā pana 
 āpattādhikaraṇaṃ āpattādhikaraṇassa sabhāgavisabhāgavatthuto 
 sabhāvasarikkhato ca ekaṃsena tabbhāgiyaṃ na hoti tasmā āpattādhikaraṇaṃ 
 āpattādhikaraṇassa siyā tabbhāgiyaṃ siyā aññabhāgiyanti vuttaṃ  
 Tattha ādito paṭṭhāya aññabhāgiyassa paṭhamaṃ niddiṭṭhattā idhāpi 
 aññabhāgiyameva paṭhamaṃ niddiṭṭhaṃ  Tattha aññabhāgiyattañca parato 
 tabbhāgiyattañca vuttanayeneva veditabbaṃ  Kiccādhikaraṇaṃ 
 kiccādhikaraṇassa tabbhāgiyanti ettha pana buddhakālato paṭṭhāya cattāri 
 saṅghakammāni nissāya uppannaadhikaraṇañca idāni cattāri saṅghakammāni 
 nissāya uppajjanakaadhikaraṇañca sabhāgatāya sarikkhatāya ca ekaṃ 
  
  
 page     
 Kiccādhikaraṇameva hoti  Kiṃ pana saṅghakammāni nissāya uppannaadhikaraṇaṃ 
 kiccādhikaraṇaṃ udāhu saṅghakammānameva taṃ adhivacananti  Saṅghakammānamevetaṃ 
 adhivacanaṃ  Evaṃ santepi saṅghakammannāma idañcīdañca evaṃ 
 iti yaṃ kammalakkhaṇaṃ manasikaroti taṃ nissāya uppajjanato purimaṃ 
 purimaṃ saṅghakammaṃ nissāya uppajjanato ca saṅghakammāni nissāya 
 uppannaṃ adhikaraṇaṃ kiccādhikaraṇanti vuttaṃ  {   } Kiñci desaṃ lesamattaṃ 
 upādāyāti ettha pana yasmā desoti vā lesamattoti vā 
 pubbe vuttanayeneva byañjanato nānaṃ atthato ekaṃ tasmā 
 lesoti dasa lesā jātileso nāmalesoti ādimāha  Tattha 
 jātiyeva jātileso  Esa nayo sesesu  {   } Idāni tameva lesaṃ 
 vitthārato dassetuṃ yathā taṃ upādāya anuddhaṃsanā hoti tathā 
 savatthukaṃ katvā dassento jātileso nāma khattiyo diṭṭho 
 hotīti ādimāha  Tattha khattiyo diṭṭho hotīti añño koci 
 khattiyajātiyo iminā codakena diṭṭho hoti  Pārājikaṃ dhammaṃ 
 ajjhāpajjantoti methunadhammādīsu aññataraṃ āpajjanto  Aññaṃ 
 khattiyaṃ passitvā codetīti atha so aññaṃ attano veriṃ khattiyajātiyaṃ 
 bhikkhuṃ passitvā taṃ khattiyajātilesaṃ gahetvā evaṃ codeti khattiyo 
 mayā diṭṭho pārājikaṃ dhammaṃ ajjhāpajjanto tvaṃ khattiyo pārājikaṃ 
 dhammaṃ ajjhāpannosi  Athavā tvaṃ so khattiyo na añño 
 pārājikaṃ dhammaṃ ajjhāpannosi assamaṇosi asakyaputtiyosi natthi 
 tayā saddhiṃ uposatho vā pavāraṇā vā saṅghakammaṃ vāti āpatti 
  
  
 page     
 Vācāya vācāya saṅghādisesassa  Ettha ca tesaṃ khattiyānaṃ 
 aññamaññaṃ asadisassa tassa tassa dīghādino vā diṭṭhādino vā 
 vasena aññabhāgiyatā khattiyajātippaññattiyā ādhāravasena 
 adhikaraṇatā ca veditabbā  Eteneva upāyena sabbapadesu yojanā 
 veditabbā  {   } Pattalesaniddese  Sāṭakapattoti lohapattasadiso 
 susaṇṭhāno succhavi siniddho bhamaravaṇṇo mattikāpatto vuccati  
 Sumbhakapattoti pakatimattikāpatto  {   } Yasmā pana āpattilesassa 
 ekapadeneva saṅkhepato niddeso vutto tasmā vitthārato taṃpi 
 dassetuṃ bhikkhu saṅghādisesaṃ ajjhāpajjanato diṭṭho hotīti ādi 
 vuttaṃ  Kasmā panassa tattheva niddesaṃ avatvā idha visuṃ 
 vuttoti  Lesaniddese hi asabhāgattā  Lesaniddesā hi 
 aññaṃ disvā aññassa codanāvasena vuttā  Ayaṃ pana ekameva 
 aññaṃ āpattiṃ āpajjantaṃ disvā aññāya āpattiyā codanāvasena 
 vutto  Yadi evaṃ kathaṃ aññabhāgiyaṃ adhikaraṇaṃ hotīti  Āpattiyā  
 Tenetaṃ vuttaṃ evampi āpattaññabhāgiyañca hoti leso ca 
 upādinnoti  Yaṃ hi so saṅghādisesaṃ āpanno taṃ pārājikassa 
 aññabhāgiyaṃ adhikaraṇaṃ  Tassa pana aññabhāgiyassa adhikaraṇassa 
 leso nāma yo so sabbakhattiyānaṃ sādhāraṇo khattiyabhāvo viya 
 sabbāpattīnaṃ sādhāraṇo āpattibhāvo  Etena upāyena 
 sesāpattimūlakā nayā codāpakavāro ca veditabbo  {   } Anāpatti 
 tathāsaññī codeti vā codāpeti vāti pārājikaṃyeva ayaṃ āpannoti 
  
  
 page     
 Yo evaṃ tathāsaññī codeti vā codāpeti vā tassa anāpatti  
 Sesaṃ sabbaṃ uttānameva  
             Samuṭṭhānādīnipi paṭhamaduṭṭhadosasadisānevāti  
             Dutiyaduṭṭhadosasikkhāpadavaṇṇanā niṭṭhitā  
      {   } Tena samayena buddho bhagavāti saṅghabhedasikkhāpadaṃ  Tattha 
 athakho devadattotiādīsu yo ca devadatto yathā ca pabbajito 
 yena ca kāraṇena kokālikādayo upasaṅkamitvā etha mayaṃ āvuso 
 samaṇassa gotamassa saṅghabhedaṃ karissāma cakkabhedanti   āha  Taṃ 
 sabbaṃ saṅghabhedakkhandhake āgatameva  Pañcavatthuyācanā pana kiñcāpi 
 tattheva āgamissati athakho idhāpi āgatattā yadettha vattabbaṃ 
 taṃ vatvāva gamissāma  Sādhu bhanteti āyācanā sādhu  Bhikkhū 
 yāvajīvaṃ āraññikā assūti āraññikadhutaṅgaṃ samādāya sabbe bhikkhū 
 yāva jīvanti tāva āraññikā hontu araññeyeva vasantu  
 Yo gāmantaṃ osareyya vajjaṃ naṃ phuseyyāti yo ekabhikkhupi 
 araññaṃ pahāya nivāsanatthāya gāmantaṃ osareyya vajjaṃ naṃ phuseyya 
 naṃ bhikkhuṃ doso phusatu āpattiyā naṃ bhagavā kāretūti adhippāyena 
 vadati  Esa nayo sesavatthūsupi  {   } Janaṃ saññāpessāmāti janaṃ 
 amhākaṃ appicchatādibhāvaṃ jānāpessāma  Athavā paritoseyyāma 
 pasādessāmāti vuttaṃ hoti  Imāni pana pañca vatthūni yācato 
 devadattassa vacanaṃ sutvāva aññāsi bhagavā saṅghabhedatthiko hutvā 
 ayaṃ yācatīti  Yasmā pana tāni anujāniyamānāni bahūnaṃ kulaputtānaṃ 
  Footnote     vi  cullavagga        
  
  
 page     
 Maggantarāyāya saṃvattanti tasmā bhagavā alaṃ devadattāti   
 paṭikkhipitvā yo icchati āraññako hotūtiādimāha    
      Ettha pana bhagavato adhippāyaṃ viditvā kulaputtena attano 
 paṭirūpaṃ veditabbaṃ  Ayaṃ hettha bhagavato adhippāyo eko bhikkhu 
 mahajjhāsayo hoti mahussāho sakkoti gāmantasenāsanaṃ 
 paṭikkhipitvā araññe viharanto dukkhassantaṃ kātuṃ  Eko dubbalo 
 hoti appatthāmo araññe na sakkoti gāmanteyeva sakkoti  
 Eko mahabbalo samappavattadhātuko adhivāsanakkhantisampanno 
 iṭṭhāniṭṭhesu samacitto araññepi gāmantepi sakkotiyeva  
 Eko neva gāmante na araññe sakkoti padaparamo hoti  
 Tatra yvāyaṃ mahajjhāsayo hoti mahussāho sakkoti gāmantasenāsanaṃ 
 paṭikkhipitvā araññe viharanto dukkhassanataṃ kātuṃ so 
 araññeyeva vasatu idamassa paṭirūpaṃ  Saddhivihārikādayopissa 
 anusikkhamānā araññe vihātabbameva maññissanti  Yo pana 
 dubbalo hoti appatthāmo gāmanteyeva sakkoti dukkhassantaṃ 
 kātuṃ na araññe so gāmanteyeva vasatu  Yvāyaṃ mahabbalo 
 samappavattadhātuko adhivāsanakkhantisampanno iṭṭhāniṭṭhesu samacitto 
 araññepi gāmantepi sakkotiyeva ayampi gāmantasenāsanaṃ pahāya 
 araññe viharatu idamassa paṭirūpaṃ  Saddhivihārikādayopissa 
 anusikkhamānā araññe vihātabbaṃ maññissanti  Yo panāyaṃ neva gāmante 
 na araññe sakkoti padaparamo hoti ayampi araññeyeva vasatu  
  Footnote        vi  cullavagga        
  
  
 page     
 Ayaṃ hissa dhutaṅgasevanā kammaṭṭhānabhāvanā ca āyatiṃ maggaphalānaṃ 
 upanissayo bhavissati  Saddhivihārikādayopissa anusikkhamānā araññe 
 vihātabbaṃ maññissantīti  Evaṃ yvāyaṃ dubbalo hoti appatthāmo 
 gāmanteyeva viharanto sakkoti dukkhassantaṃ kātuṃ na araññe 
 imaṃ puggalaṃ sandhāya bhagavā yo icchati gāmante viharatūti āha  
 Iminā ca puggalena aññesampi dvāraṃ dinnaṃ  Yadi pana bhagavā 
 devadattassa vādaṃ sampaṭiccheyya yvāyaṃ puggalo pakatiyā dubbalo 
 hoti appatthāmo yopi daharakāle araññavāsaṃ abhisambhuṇitvā 
 jiṇṇakāle vā vātapittādīhi samuppannadhātukkhobhakāle vā 
 nābhisambhuṇāti gāmanteyeva pana viharanto sakkoti dukkhassantaṃ kātuṃ 
 tesaṃ ariyamaggūpacchedo bhaveyya arahattaphalādhigamo na bhaveyya 
 uddhammaṃ ubbinayaṃ vilomaṃ aniyyānikaṃ satthusāsanaṃ bhaveyya satthā 
 ca tesaṃ asabbaññū assa sakavādaṃ chaḍḍetvā devadattassa vāde 
 patiṭṭhitoti gārayho ca bhaveyya  Tasmā bhagavā evarūpe puggale 
 saṅgaṇhanto devadattassa vādaṃ paṭikkhipi  Eteneva upāyena 
 piṇḍapātikavatthusmimpi paṃsukūlikavatthusmimpi aṭṭhamāse 
 rukkhamūlikavatthusmimpi vinicchayo veditabbo  Cattāro pana 
 māse rukkhamūlasenāsanaṃ paṭikkhittameva  
      Macchamaṃsavatathusmiṃ tikoṭiparisuddhanti tīhi koṭīhi parisuddhaṃ 
 diṭṭhādīhi aparisuddhīhi virahitanti attho  Tenevāha adiṭṭhaṃ 
 assutaṃ aparisaṅkitanti  Tattha adiṭṭhannāma bhikkhūnaṃ atthāya 
  
  
 page     
 Migamacche vadhitvā gayhamānaṃ adiṭṭhaṃ  Assutannāma bhikkhūnaṃ 
 atthāya migamacche vadhitvā gahitanti assutaṃ  Aparisaṅkitaṃ pana 
 diṭṭhaparisaṅkitaṃ sutaparisaṅkitaṃ tadubhayavinimuttaparisaṅkitañca ñatvā 
 tabbipakkhato jānitabbaṃ  Kathaṃ  Idha bhikkhū passanti manusse 
 jālavāgurādihatthe gāmato vā nikkhamante araññe vā vicarante  
 Dutiyadivase ca nesaṃ taṃ gāmaṃ piṇḍāya paviṭṭhānaṃ samacchamaṃsaṃ 
 piṇḍapātaṃ abhiharanti  Te tena diṭaṭhena parisaṅkanti bhikakhūnaṃ nukho 
 atthāya katanti  Idaṃ diṭṭhaparisaṅkitannāma  Etaṃ gahetuṃ na 
 vaṭṭati  Yaṃ evaṃ aparisaṅkitaṃ taṃ vaṭṭati  Sace pana te 
 manussā kasmā bhante na gaṇhāthāti pucchitvā tamatthaṃ sutvā 
 nayidaṃ bhante bhikkhūnaṃ atthāya kataṃ amhehi attano atthāya vā 
 rājāyuttādīnaṃ atthāya vā katanti vadanti kappati  Naheva kho 
 bhikkhū passanti apica suṇanti manussā kira jālavāgurādihatthā 
 gāmato vā nikkhamanti araññe vā vicarantīti  Dutiyadivase ca 
 tesaṃ taṃ gāmaṃ piṇḍāya paviṭṭhānaṃ samacchamaṃsaṃ piṇḍapātaṃ abhiharanti  
 Te tena sutena parisaṅkanti bhikkhūnaṃ nukho atthāya katanti  Idaṃ 
 sutaparisaṅkitannāma  Etaṃ gahetuṃ na vaṭṭati  Yaṃ evaṃ aparisaṅkitaṃ 
 taṃ vaṭṭati  Sace pana te manussā kasmā bhante na gaṇhāthāti 
 pucchitvā tamatthaṃ sutvā nayidaṃ bhikkhūnaṃ atthāya kataṃ amhehi 
 attano atthāya vā rājāyuttādīnaṃ atthāya vā katanti vadanti 
 kappati  Naheva kho pana passanti na suṇanti apica tesaṃ taṃ 
  
  
 page     
 Gāmaṃ piṇḍāya paviṭṭhānaṃ pattaṃ gahetvā samacchamaṃsaṃ piṇḍapātaṃ 
 abhisaṅkharitvā abhiharanti  Te parisaṅkanti bhikkhūnaṃ nukho 
 atthāya katanti  Idaṃ tadubhayavinimuttaparisaṅkitannāma  Etampi 
 gahetuṃ na vaṭṭati  Yaṃ evaṃ aparisaṅkitaṃ taṃ vaṭṭati  
 Sace pana te manussā kasmā bhante na gaṇhāthāti pucchitvā 
 tamatthaṃ sutvā nayidaṃ bhante bhikkhūnaṃ atthāya kataṃ amhehi 
 attano atthāya vā rājāyuttādīnaṃ atthāya vā kataṃ pavattamaṃsaṃ 
 vā kappiyameva labhitvā bhikkhūnaṃ atthāya sampāditanti vadanti 
 kappati  Matānaṃ petakiccatthāya maṅgalādīnaṃ vā atthāya katepi 
 eseva nayo  Yaṃ yaṃ hi bhikkhūnaṃyeva atthāya akataṃ yattha ca 
 nibbematiko hoti taṃ sabbaṃ kappati  Sace pana ekasmiṃ vihāre 
 bhikkhūnaṃ uddissa kataṃ hoti te ca attano atthāya katabhāvaṃ na 
 jānanti aññe jānanti ye jānanti tesaṃ na vaṭṭati  
 Aññe na jānanti teyeva jānanti tesaṃyeva na vaṭṭati aññesaṃ 
 vaṭṭati  Tepi amhākaṃ atthāya katanti jānanti aññepi 
 etesaṃ atthāya katanti jānanti sabbesaṃpi na vaṭṭati  Sabbe 
 na jānanti sabbesaṃ vaṭṭati  Pañcasupi sahadhammikesu yassa vā 
 tassa vā atthāya uddissa kataṃ sabbesaṃ na kappati  Sace pana 
 koci ekaṃ bhikkhuṃ uddissa pāṇaṃ vadhitvā tassa pattaṃ pūretavā 
 deti so ca attano atthāya katabhāvaṃ jānaṃyeva gahetvā aññassa 
 bhikkhuno deti so tassa saddhāya paribhuñjati kassa āpattīti  
  
  
 page     
 Dvinnaṃpi anāpatti  Yaṃ hi uddissa kataṃ tassa abhuttatāya 
 anāpatti itarassa ajānanatāya ca  Kappiyamaṃsassa hi paṭiggahaṇe 
 āpatti natthi  Uddissa katañca ajānitvā bhuñjantassa 
 pacchā ñatvā āpattidesanākiccaṃ nāma natthi  Akappiyamaṃsaṃ pana 
 ajānitvā bhuttena pacchā ñatvāpi āpatti desetabbā  
 Uddissa kataṃ hi ñatvā bhuñjato ca āpatti  Akappiyamaṃsaṃ 
 ajānitvā bhuñjantassāpi āpattiyeva  Tasmā āpattibhīrukena rūpaṃ 
 sallakkhentenāpi pucchitvāva maṃsaṃ paṭiggahetabbaṃ  Paribhogakāle 
 pucchitvā paribhuñjissāmīti gahetvā pucchitvāva paribhuñjitabbaṃ  
 Kasmā  Duviññeyyattā  Acchamaṃsaṃ hi sūkaramaṃsasadisaṃ hoti  
 Dīpimaṃsādīni migamaṃsādisadisāni  Tasmā pucchitvā gahaṇameva 
 vattanti vadanti  
      Haṭṭho udaggoti tuṭṭho ceva unnatakāyacitto ca hutvā  
 So kira bhagavā imāni pañca vatthūni na anujānāti idāni 
 sakkissāmi saṅghabhedaṃ kātunti kokālikassa iṅgitākāraṃ dassetvā 
 yathā visaṃ vā khāditvā rajjuyā vā ubbandhitvā satthaṃ vā 
 āharitvā maritukāmo puriso visādīsu aññataraṃ labhitvā tappaccayā 
 āsannampi maraṇadukkhaṃ ajānanto haṭṭho udaggo hoti evameva 
 saṅghabhedapaccayā āsannampi avīcimhi nibbattitvā paṭisaṃvedanīyaṃ 
 dukkhaṃ ajānanto laddho dāni me saṅghabhedassa upāyoti haṭṭho 
 udaggo sapariso uṭṭhāyāsanā teneva haṭṭhabhāvena bhagavantaṃ 
  
  
 page     
 Abhivādetvā padakkhiṇaṃ katvā pakkāmi  Te mayaṃ imehi pañcahi 
 vatthūhi samādāya vattāmāti ettha pana imāni pañca vatthūnīti 
 vattabbepi te mayaṃ imehi pañcahi vatthūhi janaṃ saññāpessāmāti 
 abhiṇhavitakkavasena vibhattivipallāsaṃ asallakkhetvā 
 abhiṇhaparivitakkānurūpameva te mayaṃ imehi pañcahi vatthūhīti āha yathātaṃ 
 vikkhittacitto  Dhutā sallekhavuttinoti yā paṭipadā kilese dhunāti 
 tāya samananāgatattā dhutā  Yā ca kilese sallekhati sā 
 etesaṃ vuttīti sallekhavuttino  Bāhullikoti cīvarādīnaṃ paccayānaṃ 
 bahulabhāvo bāhullaṃ  Bāhullamassa atthi tasmiṃ vā bāhulle 
 niyutto ṭhitoti bāhulliko  Bāhullāya cetetīti bāhullatthāya 
 ceteti kappeti pakappeti  Kathannāma mayhañca sāvakānañca me 
 cīvarādibahulabhāvo bhaveyyāti evaṃ ussukkamāpannoti adhippāyo  
 Cakkabhedāyāti āṇābhedāya  Dhammiṃ kathaṃ katvāti khandhake 
 vuttanayena alaṃ devadatta mā te ruci saṅghabhedo garuko kho 
 devadatta saṅghabhedo yo kho devadatta samaggaṃ saṅghaṃ bhindati 
 kappaṭṭhiyaṃ   kibbisaṃ pasavati kappaṃ nirayamhi paccati yo ca kho 
 devadatta bhinnaṃ saṅghaṃ samaggaṃ karoti brahmapuññaṃ pasavati kappaṃ 
 saggamhi modatītievamādikaṃ   anekappakāraṃ devadattassa ca 
 bhikkhūnañca tadanucchavikaṃ tadanulomikaṃ dhammīkathaṃ katvā  
      {   } Samaggassāti sahitassa cittena ca sarīrena ca aviyuttassāti 
 attho  Padabhājanepi hi ayameva attho dassito  Samānasaṃvāsakoti 
  Footnote     kappaṭṭhitikanti pāli     vi  cullavagga        
  
  
 page     
 Hi vadatā cittena aviyogo dassito hoti  Samānasīmāyaṃ ṭhitoti 
 vadatā sarīrena  Kathaṃ  Samānasaṃvāsako hi laddhinā nānāsaṃvāsakena 
 vā kammunā nānāsaṃvāsakena vā virahito samacittatāya cittena 
 aviyutto hoti samānasīmāyaṃ ṭhito kāyasāmaggīdānato sarīrena 
 aviyutto  Bhedanasaṃvattanikaṃ vā adhikaraṇanti bhedanasasa saṅghebhedassa 
 atthāya saṃvattanikaṃ kāraṇaṃ  Imasmiṃ hi okāse kāmahetu kāmanidānaṃ 
 kāmādhikaraṇantiādīsu   viya kāraṇaṃ adhikaraṇanti adhippetaṃ  Tañca 
 yasmā aṭṭhārasavidhaṃ hoti tasmā padabhājane aṭṭhārasa bhedakaravatthūnīti 
 vuttaṃ  Tāni pana idhūpāli bhikkhu adhammaṃ dhammoti   dīpetītiādinā 
 nayena khandhake āgatāni  Tasmā tattheva nesaṃ atthaṃ 
 vaṇṇayissāma  Yopi cāyaṃ imāni vatthūni nissāya aparehipi 
 kammena uddesena vohārena anussāvanāya salākaggāhenāti pañcahi 
 kāraṇehi saṅghabhedo hoti tampi āgataṭṭhāneyeva pakāsayissāma  
 Saṅkhepato pana bhedanasaṃvattanikaṃ vā adhikaraṇaṃ samādāyāti ettha 
 saṅghabhedassa atthāya saṃvattanikaṃ saṅghabhedanipphattisamatthaṃ kāraṇaṃ 
 gahetvāti evamattho veditabbo  Paggayhāti paggahitaṃ abbhussitaṃ pākaṭaṃ 
 katvā  Tiṭṭheyyāti yathāsamādinnaṃ yathāpaggahitameva katvā accheyya  
 Yasmā pana evaṃ paggayhatā tiṭṭhatā ca taṃ dīpitañceva apaṭinissaṭṭhañca 
 hoti tasmā padabhājane dīpeyyāti ca na paṭinissajjeyyāti ca vuttaṃ  
 Bhikkhūhi evamassa vacanīyoti aññehi lajjīhi bhikkhūhi evaṃ vattabbo 
 bhaveyya  Padabhājane cassa ye passantīti ye sammukhā paggayha tiṭṭhantaṃ 
  Footnote     saṃ  sa            vi  parivāra        
  
  
 page     
 Passanti  Ye suṇantīti yepi asukasmiṃ nāma vihāre bhikkhū 
 bhedanasaṃvattanikaṃ adhikaraṇaṃ samādāya paggayha tiṭṭhantīti suṇanti  Sametāyasmā 
 saṅghenāti āyasmā saṅghena saddhiṃ sametu samāgacchatu ekaladdhiko 
 hotūti attho  Kiṃkāraṇā  Samaggo hi saṅgho sammodamāno 
 avivadamāno ekuddeso phāsuviharatīti  Tattha sammodamānoti 
 aññamaññasampattiyā suṭṭhu modamāno  Avivadamānoti ayaṃ dhammo 
 nāyaṃ dhammoti evaṃ na vivadamāno  Eko uddeso assāti 
 ekuddeso  Ekato pavattapāṭimokkhuddeso na visunti attho  
 Phāsuviharatīti sukhaṃ viharati  Iccetaṃ kusalanti etaṃ paṭinissajjanaṃ kusalaṃ khemaṃ 
 sotthibhāvo tassa bhikkhuno  No ce paṭinissajjati āpatti 
 dukkaṭassāti tikkhattuṃ vuttassa apaṭinissajjato dukkaṭaṃ  Sutvā na vadanti 
 āpatti dukkaṭassāti ye sutvā na vadanti tesampi dukkaṭaṃ  Kiṃvadūre 
 sutvā avadantānaṃ dukkaṭaṃ  Ekavihāre tāva vattabbaṃ natthi  
 Aṭṭhakathāyaṃ pana vuttaṃ samantā aḍḍhayojane bhikkhūnaṃ bhāro  Dūtaṃ vā 
 paṇṇaṃ vā pesetvā vadatopi āpattimokkho natthi  Sayameva 
 gantvā garuko āvuso saṅghabhedo mā saṅghabhedāya parakkamīti 
 vāretabbo  Pahontena pana dūrampi gantabbaṃ  Agilānānaṃ hi 
 dūrepi bhāroyeva  Idāni evañca so bhikkhu bhikkhūhi 
 vuccamānotiādīsu atthamattameva dassetuṃ so bhikkhu saṅghamajjhampi ākaḍḍhitvā 
 vattabboti ādimāha  Tattha saṅghamajjhampi ākaḍḍhitvāti sace 
 purimanayena vuccamāno na paṭinissajjati hatthesu ca pādesu ca 
  
  
 page     
 Gahetvāpi saṅghamajjhaṃ ākaḍḍhitvā punapi mā āyasmāti ādinā 
 nayena tikkhattuṃ vattabbo  Yāvatatiyaṃ samanubhāsitabboti yāvatatiyaṃ 
 samanubhāsanaṃ tāva samanubhāsitabbo  Tīhi samanubhāsanakammavācāhi 
 kammaṃ kātabbanti vuttaṃ hoti  Padabhājane panassa atthameva 
 gahetvā samanubhāsanavidhiṃ dassetuṃ so bhikkhu samanubhāsitabbo evañca 
 pana bhikkhave samanubhāsitabboti ādi vuttaṃ  {   } Tattha ñattiyā 
 dukkaṭaṃ dvīhi kammavācāhi thullaccayā paṭippassambhantīti yaṃ 
 ñattipariyosāne dukkaṭaṃ āpanno ye ca dvīhi kammavācāhi thullaccaye 
 tā tissopi āpattiyo yassa nakkhamati so bhāseyyāti evaṃ 
 yakārappattamattāya tatiyakammavācāya paṭippassambhanti 
 saṅghādiseseyeva tiṭṭhati  Kiṃ āpannā āpattiyo paṭippassambhanti 
 anāpannāti  Mahāsumatthero tāva vadati yo avasāne naṃ 
 paṭinissajjati so tā āpattiyo na āpajjati tasmā anāpannā 
 paṭippassambhantīti  Mahāpadumatthero pana liṅgaparivattena 
 asādhāraṇāpattiyo viya āpannā paṭippassambhanti anāpannānaṃ kiṃ 
 paṭippassaddhiyāti āha  {   } Dhammakamme dhammakammasaññīti tañce 
 samanubhāsanakammaṃ dhammakammaṃ hoti tasmiṃ dhammakammasaññīti attho  
 Esa nayo sabbattha  Idha saññā na rakkhati kammassa 
 dhammikattā evaṃ apaṭinissajjanto āpajjati  {   } Asamanubhāsantassāti 
 asamanubhāsiyamānassa apaṭinissajjantassāpi saṅghādisesena anāpatti  
 Paṭinissajjantassāti ñattito pubbe vā ñattikkhaṇe vā 
  
  
 page     
 Ñattipariyosāne vā paṭhamāya vā anussāvanāya dutiyāya vā tatiyāya 
 vā yāva yakāraṃ na sampāpuṇāti tāva paṭinissajjantassa saṅghādisesena 
 anāpatti  Ādikammikassāti ettha pana devadatto samaggassa 
 saṅghassa bhedāya parakkami tasmiṃ vatthusminti   parivāre āgatattā 
 devadatto ādikammiko  So ca kho saṅghabhedāya parakkamanasseva 
 na apaṭinissajjanassa  Na hi tassa taṃ kammaṃ kataṃ  Kathañcīdaṃ 
 jānitabbanti ce  Suttato  Yathā hi ariṭṭho bhikkhu gaddhavādhipubbo 
 yāvatatiyaṃ     samanubhāsanāya na paṭinissajji tasmiṃ vatthusminti   
 parivāre āgatattā ariṭṭhassa kammaṃ katanti paññāyati na tathā 
 devadattassa  Athāpissa katena bhavitabbanti koci attano 
 rucimatteneva vadeyya tathāpi apaṭinissajjane ādikammikassa anāpatti 
 nāma natthi  Na hi paññattasikkhāpadaṃ vītikkamantassa aññatra 
 uddissa anuññātato anāpatti nāma dissati  Yampi 
 ariṭṭhasikkhāpadassa anāpattiyaṃ ādikammikassāti potthakesu likhitaṃ taṃ 
 pamādalikhitaṃ  Pamādalikhitabhāvo cassa  paṭhamaṃ ariṭṭho bhikkhu   
 codetabbo codetvā sāretabbo sāretvā āpatti āropetabbāti   
 evaṃ kammakkhandhake āpattiāropanavacanato veditabbo  Iti 
 bhedāya parakkamane ādikammikassa devadattassa yasmā taṃ kammaṃ na 
 kataṃ tasmā sā āpattiyeva na jātā sikkhāpadaṃ pana taṃ 
 ārabbha paññattanti katvā ādikammikoti vutto  Iti āpattiyā 
 abhāvatoyevassa anāpatti vuttā  Sā panesā kiñcāpi 
  Footnote        vi  parivāra             pāliyaṃ  etthantare  pāpikaṃ diṭṭhinti pāṭhadvayaṃ 
  dissati         vi  cullavagga         etthantare  gandhabādhipubboti padaṃ 
  dissati  
  
  
 page     
 Āsamanubhāsantassāti imināva siddhā  Yasmā pana asamanubhāsanto nāma 
 yassa kevalaṃ samanubhāsanaṃ na karoti so vuccati na ādikammiko 
 ayañca devadatto ādikammikoyeva tasmā ādikammikassāti 
 vuttaṃ  Etenūpāyena ṭhapetvā ariṭṭhasikkhāpadaṃ sabbasamanubhāsanāsu 
 vinicchayo veditabbo  Sesaṃ sabbattha uttānameva  
      Samuṭṭhānādīsu tivaṅgikaṃ ekasamuṭṭhānaṃ samanubhāsanasamuṭṭhānaṃ 
 nāmetaṃ kāyavācācittato samuṭṭhāti paṭinissajjāmīti kāyavikāraṃ vā 
 vacībhedaṃ vā akaronatasseva pana āpajjanato akiriyā saññāvimokkhaṃ 
 sacittakaṃ lokavajjaṃ kāyakammaṃ vacīkammaṃ akusalacittaṃ 
 dukkhavedananti  
              Paṭhamasaṅghabhedasikkhāpadavaṇṇanā niṭṭhitā  
      {      } Tena samayena buddho bhagavāti dutiyasaṅghabhedasikkhāpadaṃ  Tattha 
 anuvattakāti tassa diṭṭhikhantiruciggahaṇena anupaṭipajjanakā  Vaggaṃ 
 asāmaggīpakkhiyavacanaṃ vadantīti vaggavādakā  Padabhājane pana tassa 
 vaṇṇanāya pakkhāya ṭhitā hontīti vuttaṃ  Tassa saṅghabhedāya 
 parakkamantassa vaṇṇanatthāya ca pakkhavuḍḍhiatthāya ca ṭhitāti 
 attho  Yehi vaggavādakā te niyamena īdisā honti tasmā 
 etaṃ vuttaṃ  Yasmā pana tiṇṇaṃ uddhaṃ kammārahā na honti 
 na hi saṅgho saṅghassa kammaṃ karoti tasmā eko vā dve vā 
 tayo vāti vuttaṃ  Jānāti noti amhākaṃ chandādīnipi jānāti  
 Bhāsatīti evaṃ karomāti amhehi saddhiṃ bhāsati  Amhākaṃpetaṃ 
  
  
 page     
 Khamatīti yaṃ so karoti etaṃ amhākaṃpi ruccati  Sametāyasmantānaṃ 
 saṅghenāti āyasmantānaṃ cittaṃ saṅghena saddhiṃ sametu 
 samāgacchatu ekībhāvaṃ yātūti vuttaṃ hoti  Sesamettha paṭhamasikkhāpade 
 vuttanayattā uttānatthattā ca pākaṭameva  Samuṭṭhānādīnipi 
 paṭhamasikkhāpadasadisānevāti  
              Dutiyasaṅghabhedasikkhāpadavaṇṇanā niṭṭhitā  
      {   } Tena samayena buddho bhagavāti dubbacasikkhāpadaṃ  Tattha 
 anācāraṃ ācaratīti anekappakāraṃ kāyavacīdvāravītikkamaṃ karoti  
 Kiṃ nukho nāmāti vambhanavacanametaṃ  Ahaṃ kho nāmāti ukkaṃsavacanaṃ  
 Tumhe vadeyyanti idaṃ karotha idaṃ mā karothāti ahaṃ tumhe 
 vattuṃ arahāmīti dasseti  Kasmā iti ce  Yasmā amhākaṃ 
 buddho bhagavā kaṇṭhakaṃ āruyha mayā saddhiṃ nikkhamitvā pabbajitoti 
 evamādimatthaṃ sandhāyāha  Amhākaṃ dhammoti vatvā puna attano 
 santakabhāve yuttiṃ dassento amhākaṃ ayyaputtena ayaṃ dhammo 
 abhisamitoti āha  Yasmā amhākaṃ ayyaputtena catusaccadhammo 
 paṭividdho tasmā dhammopi amhākanti vuttaṃ hoti  Saṅghaṃ pana 
 attano veripakkhe ṭhitaṃ maññamāno amhākaṃ saṅghoti na vadati  
 Upamaṃ pana vatvā saṅghaṃ apasādetukāmo seyyathāpi nāmāti 
 ādimāha  Tiṇakaṭṭhapaṇṇasaṭanti tattha tattha patitapatitaṃ 
 tiṇakaṭṭhapaṇṇaṃ  Athavā tiṇañca nissārakaṃ lahukaṃ kaṭṭhañcāti 
 tiṇakaṭṭhaṃ  Paṇṇasaṭanti purāṇapaṇṇaṃ  Ussādeyyāti 
  
  
 page     
 Rāsiṃ kareyya  Pabbateyyāti pabbatappabhavā  Sā hi sīghasotā 
 hoti tasmā tameva gaṇhāti  Saṅkhasevālapaṇakanti ettha 
 saṅkhoti dīghamūlako paṇṇasevālo vuccati  Sevāloti nīlasevālo  
 Avaseso udakapappaṭakatilabījakādi sabbopi paṇakoti saṅkhaṃ gacchati  
 Ekato ussāditāti ekaṭṭhāne kenāpi sampiṇḍitā rāsikatāti 
 dasseti   
      {      } Dubbacajātikoti dubbacabhāvo  Vattuṃ asakkuṇeyyoti 
 attho  Padabhājanepissa dubbacoti dukkhena kicchena ovaditabbo  
 Na sakkā sukhena vattunti attho  Dovacassakaraṇehīti 
 dubbacabhāvakaraṇīyehi  Ye ca dhammā dubbacaṃ puggalaṃ karonti tehi 
 samannāgatoti attho  Te pana katame ca āvuso dovacassakaraṇā dhammā 
 idha āvuso   bhikkhu pāpiccho hotīti ādinā nayena paṭipāṭiyā 
 anumānasutte āgatā pāpicchatā attukkaṃsakaparavambhakatā kodhanatā 
 kodhahetu upanāhitā kodhahetu abhisaṅgitā kodhahetu 
 kodhasāmantavācānicchāraṇatā codakaṃ paṭippharaṇatā codakaṃ apasādanatā 
 codakassa paccāropanatā aññenaññaṃ paṭicaraṇatā apadānena 
 nasampāyanatā makkhipalāsitā issukimaccharitā saṭhamāyāvitā 
 thaddhātimānitā sandiṭṭhiparāmāsiādhānaggāhiduppaṭinissaggitāti 
 ekūnavīsati   dhammā veditabbā  Ovādaṃ na sahati nakkhamatīti akkhamo  
  Footnote     sutte idhāvusoti dissati Ma  mū            ime ca dovacassakaraṇā dhammā 
  sutte soḷasavidhā vibhattā dasa ekakāni pañca dukāni ekaṃ tikanti  
  
  
 page     
 Yathānusiṭṭhaṃ apaṭipajjanto padakkhiṇena anusāsaniṃ na gaṇhātīti 
 appadakkhiṇaggāhī anusāsaniṃ  Uddesapariyāpannesūti uddese 
 pariyāpannesu antogadhesu  Yassa siyā āpatti so āvikareyyāti 
 evaṃ saṅgahitattā antopāṭimokkhassa vattamānesūti attho  Sahadhammikaṃ 
 vuccamānoti sahadhammikena vuccamāno  Karaṇatthe upayogavacanaṃ  
 Pañcahi sahadhammikehi sikkhitabbattā tesaṃ vā santakattā 
 sahadhammikanti laddhanāmena buddhappaññattena sikkhāpadena vuccamānoti 
 attho  Viramathāyasmanto mama vacanāyāti yena vacanena maṃ vadatha 
 tato mama vacanato viramatha  Mā maṃ taṃ vacanaṃ vadathātiṃ vuttaṃ 
 hoti  Vadetu sahadhammenāti sahadhammikena sikkhāpadena sahadhammena 
 vā aññenapi pāsādikabhāvasaṃvattanikena vacanena vadatu  Yadidanti 
 vuḍḍhikāraṇanidassanatthe nipāto  Tena yaṃ idaṃ aññamaññassa 
 hitavacanaṃ āpattito vuṭṭhāpanañca tena aññamaññavacanena 
 aññamaññavuṭṭhāpanena ca saṃvaḍḍhā parisāti evaṃ parisāya 
 vuḍḍhikāraṇaṃ dassitaṃ hoti  Sesaṃ sabbattha uttānameva  
 Samuṭṭhānādīnipi paṭhamasaṅghabhedasadisānevāti  
                 Dubbacasikkhāpadavaṇṇanā niṭṭhitā  
      {   } Tena samayena buddho bhagavāti kuladūsakasikkhāpadaṃ  Tattha 
 assajipunabbasukā nāmāti assaji ceva punabbasuko ca  
 Kiṭāgirisminti evaṃnāmake janapade  Āvāsikā hontīti ettha āvāso 
 etesaṃ atthīti āvāsikā  Āvāsoti vihāro vuccati  So 
  
  
 page     
 Yesaṃ āyatto navakammakaraṇapurāṇapaṭisaṅkharaṇādibhārahāratāya te 
 āvāsikā  Ye pana kevalaṃ vihāre vasanti te nevāsikā 
 vuccanti  Ime āvāsikā ahesuṃ  Alajjino pāpabhikkhūti nillajjā 
 lāmakabhikkhū  Te hi chabbaggiyānaṃ jeṭṭhachabbaggiyā  Sāvatthiyaṃ 
 kira cha janā sahāyakā kasikammādīni dukkarāni handa mayaṃ sammā 
 pabbajāma pabbajantehi ca uppanne kicce nittharaṇakaṭṭhāne 
 pabbajituṃ vaṭṭatīti sammantayitvā dvinnaṃ aggasāvakānaṃ santike 
 pabbajiṃsu  Te pañcavassā hutvā mātikaṃ paguṇaṃ katvā 
 mantayiṃsu janapado nāma kadāci subhikkho hoti kadāci dubbhikkho 
 mayaṃ mā ekaṭṭhāne vasimhā tīsu ṭhānesu vasāmāti  Tato 
 paṇḍukalohitake āhaṃsu āvuso sāvatthī nāma sattapaññāsāya 
 kulasatasahassehi ajjhāvuṭṭhā asītigāmasahassapaṭimaṇḍitānaṃ 
 tiyojanasatikānaṃ dvinnaṃ kāsikosalaraṭṭhānaṃ āyamukhabhūtā tattha tumhe 
 dhuraṭṭhāneyeva pariveṇāni kāretvā ambapanasanāḷikerādīni ropetvā 
 pupphehi phalehi ca kulāni saṅgaṇhantā kuladārake pabbājetvā 
 parisaṃ vaḍḍhethāti  Mettiyabhummajake āhaṃsu āvuso rājagahannāma 
 aṭṭhārasahi manussakoṭīhi ajjhāvuṭṭhaṃ asītigāmasahassapaṭimaṇḍitānaṃ 
 tiyojanasatikānaṃ dvinnaṃ aṅgamagadharaṭṭhānaṃ āyamukhabhūtaṃ tattha tumhe 
 dhuraṭṭhāneyeva  pe  Parisaṃ vaḍḍhethāti  Assasipunabbasuke āhaṃsu 
 āvuso kiṭāgiri nāma dvīhi meghehi anuggahito tīṇi sassāni 
 pasavati tattha tumhe dhuraṭṭhāneyeva pariveṇāni kāretvā  pe  
  
  
 page     
 Parisaṃ vaḍḍhethāti  Te tathā akaṃsu  Tesu ekamekassa pakkhassa 
 pañca pañca bhikkhusatāni parivārāni    Evaṃ samadhikaṃ 
 diyaḍḍhabhikkhusahassaṃ hoti  Tattha paṇḍukalohitakā saparivārā sīlavantā va 
 bhagavatā saddhiṃ janapadacārikaṃ caranti  Te akatavatthuṃ na uppādenti 
 paññattasikkhāpadaṃ pana maddanti  Itare sabbe alajjino 
 akatavatthuñca uppādenti paññattasikkhāpadañca maddanti  Tena 
 vuttaṃ alajjino pāpabhikkhūti  Evarūpanti evaṃjātikaṃ  Anācāraṃ 
 ācarantīti anācaritabbaṃ ācaranti akātabbaṃ karonti  
 Mālāvacchanti taruṇapuppharukkhaṃ  Taruṇakā hi puppharukkhāpi pupphagacchāpi 
 mālāvacchātveva vuccanti  Te ca anekappakāraṃ mālāvacchaṃ 
 sayampi ropenti aññehipi ropāpenti  Tena vuttaṃ mālāvacchaṃ 
 ropentipi ropāpentipīti  Siñcantīti sayameva udakena siñcanti  
 Siñcāpentīti aññenāpi siñcāpenti  
      Ettha pana akappiyavohāro kappiyavohāro pariyāyo obhāso 
 nimittakammanti imāni pañca jānitabbāni  Tattha akappiyavohāro 
 nāma allaharitānaṃ koṭṭanaṃ koṭaṭāpanaṃ āvāṭassa khananaṃ khanāpanaṃ 
 mālāvacchassa ropanaṃ ropāpanaṃ āliyā bandhanaṃ bandhāpanaṃ udakassa 
 secanaṃ secāpanaṃ mātikāya sammukhākaraṇaṃ kappiyaudakasiñcanaṃ 
 hatthamukhapādadhovananahānodakāsiñcananti  Kappiyavohāronāma imaṃ rukkhaṃ 
 jāna imaṃ āvāṭaṃ jāna imaṃ mālāvacchaṃ jāna ettha udakaṃ 
  Footnote     parivāro  
  
  
 page     
 Jānāti vacanaṃ sukkhamātikāya ujukaraṇañca  Pariyāyo nāma 
 paṇḍitena mālāvacchādayo ropāpetabbā na cirasseva upakārāya 
 saṃvattantīti ādivacanaṃ  Obhāso nāma kuddālakhanittādīni ca 
 mālāvacche ca gahetvā ṭhānaṃ  Evaṃ ṭhitaṃ hi sāmaṇerādayo 
 disvā thero kārāpetukāmoti āgantvā karonti  
 Nimittakammannāma kuddālakhanittīvāsīpharasuudakabhājanānaṃ āharitvā samīpe 
 ṭhapanaṃ  Imāni pañcapi kulasaṅgahatthāya ropane na vaṭṭanti  
 Phalaparibhogatthāya kappiyākappiyavohāradvayameva na vaṭṭati itarattayaṃ 
 vaṭṭati  Mahāpaccariyaṃ pana kappiyavohāropi vaṭṭati yañca 
 attano paribhogatthāya vaṭṭati taṃ aññassa puggalassa vā saṅghassa 
 vā cetiyassa vā atthāya vaṭṭatīti vuttaṃ  Ārāmatthāya pana 
 vanatthāya chāyatthāya ca akappiyavohāramattameva na vaṭṭati sesaṃ 
 vaṭṭati  Na kevalañca sesaṃ yaṅkiñci mātikaṃpi ujuṃ kātuṃ 
 kappiyaudakaṃ siñcituṃ nahānakoṭṭhakaṃ katvā nahāyituṃ hatthapādamukhadhovanaudakāni 
 ca tattha chaḍḍetumpi vaṭṭati  Mahāpaccariyaṃ pana kurundiyañca 
 kappiyapaṭhaviyaṃ sayaṃ ropetuṃpi vaṭṭatīti vuttaṃ  Ārāmādiatthāya 
 pana ropitassa ropāpitassa vā phalaṃ paribhuñjitumpi vaṭṭati  
 Ocinane ocināpane pakatiyāpi pācittiyaṃ  Kuladūsakatthāya pana 
 pācittiyañceva dukkaṭañca  Gaṇṭhanādīsu uracchadapariyosānesu 
 kuladūsakatthāya vā aññathā vā karontassa dukkaṭameva  Kasmā  
 Anācārattā pāpasamācāroti ettha vuttapāpasamācārattā ca  
  
  
 page     
 Ārāmādiatthāya rukkharopane viya vatthupūjanatthāya kasmā na 
 anāpattīti ce  Anāpattiyeva  Yathā hi tattha kappiyavohārena ca 
 pariyāyādīhi ca anāpatti tathā vatthupūjanatthāya anāpattiyeva  
 Nanu ca tattha kappiyapaṭhaviyaṃ sayaṃ ropetumpi vaṭṭatīti  Vuttaṃ na 
 pana mahāaṭṭhakathāyaṃ  Athāpi maññeyyāsi itarāsu vuttampi pamāṇaṃ 
 mahāaṭṭhakathāyañca kappiyaudakāsecanaṃ vuttaṃ taṃ kathanti tampi 
 na virujjhati  Tatra hi avisesena rukkhaṃ ropentipi ropāpentipi 
 siñcantipi siñcāpentipīti vattabbe mālāvacchanti vadanto ñāpeti 
 kulasaṅgahatthāya pupaphaphalūpagameva sandhāyetaṃ vuttaṃ aññatra pana 
 pariyāyo atthīti tasmā tattha pariyāyaṃ idha pariyāyābhāvaṃ ñatvā 
 yaṃ aṭṭhakathāsu vuttaṃ taṃ suvuttameva  Vuttañcetaṃ 
              buddhena dhammo vinayo ca vutto 
              yo tassa puttehi tatheva ñāto 
              so yehi tesaṃ matimaccajantā 
              yasmā pure aṭṭhakathā akaṃsu 
              tasmā hi yaṃ aṭṭhakathāsu vuttaṃ 
              taṃ vajjayitvāna pamādalekhaṃ 
              sabbampi sikkhāsu sagāravānaṃ 
              yasmā pamāṇaṃ idha paṇḍitānanti    
 Sabbaṃ vuttanayena veditabbaṃ  Tattha siyā yadi vatthupūjanatthāya 
 gaṇṭhanādīsu āpatti haraṇādīsu kasmā anāpattīti  
  Footnote     samanta  paṭhaMa     
  
  
 page     
 Kulitthīādīnaṃ atthāya haraṇato  Haraṇādhikāre hi visesetvā te 
 kulitthīnanti ādi vuttaṃ  Tasmā buddhādīnaṃ atthāya harantassa 
 anāpatti  
      Tattha ekato vaṇṭikanti pupphānaṃ vaṇṭe ekato katvā 
 katamālaṃ  Ubhato vaṇṭikanti ubhohi passehi pupphavaṇṭe 
 katvā katamālaṃ  Mañjarikanti ādīsu pana mañjarī viya katā 
 pupphavikati mañjarikāti vuccati  Vidhūtikāti sūciyā vā salākāya 
 vā sinduvārapupphādīni vijjhitvā katā  Vaṭaṃsakoti vataṃsako  
 Āveḷāti kaṇṇakā  Uracchadoti hārasadisaṃ ure ṭhapanapupphadāmaṃ  
 Ayaṃ tāva ettha padavaṇṇanā  
      Ayaṃ pana ādito paṭṭhāya vitthārena āpattivinicchayo  
 Kuladūsanatthāya akappiyapaṭhaviyaṃ mālāvacchaṃ ropentassa pācittiyañceva 
 dukkaṭañca  Tathā akappiyavohārena ropāpentassa  
 Kappiyapaṭhaviyaṃ ropanepi ropāpanepi dukkaṭameva  Ubhayatrāpi sakiṃ 
 āṇattiyā bahūnampi ropāpane ekamevassa pācittiyaṃ dukkaṭaṃ vā 
 suddhadukkaṭaṃ vā hoti  Paribhogatthāya kappiyabhūmiyaṃ vā akappiyabhūmiyaṃ 
 vā kappiyavohārena ropāpane anāpatti  Ārāmādiatthāyapi 
 akappiyapaṭhaviyaṃ ropentassa vā akappiyavacanena ropāpentassa 
 vā pācittiyaṃ  Ayaṃ pana nayo mahāaṭṭhakathāyaṃ na suṭṭhu 
 vibhatto mahāpaccariyaṃ vibhattoti  Siñcanasiñcāpane pana 
 akappiyaudakena sabbattha pācittiyaṃ  Kuladūsanaparibhogatthāya dukkaṭampi  
  
  
 page     
 Kappiyena tesaṃyeva pana dvinnamatthāya dukkaṭaṃ  Paribhogatthāya 
 cettha kappiyavohārena siñcāpane anāpatti  Āpattiṭṭhāne 
 pana dhāropacchedavasena payogabahulatāya āpattibahulatā veditabbā  
 Kuladūsanatthāya ocinane pupphagaṇanāya dukkaṭapācittiyāni  Aññattha 
 pācittiyāneva  Bahūni pana pupphāni ekappayogena ocinanto 
 payogavasena kāretabbo  Ocināpane kuladūsanatthāya sakiṃ āṇatto 
 bahumpi ocināti ekamevassa pācittiyadukkaṭaṃ  Aññatra 
 pācittiyameva  Gaṇṭhanādīsu sabbāpi cha pupphavikatiyo veditabbā 
 gaṇṭhimaṃ goppimaṃ vedhimaṃ veṭhimaṃ pūrimaṃ vāyimanti  Tattha gaṇṭhimannāma 
 sadaṇḍakesu vā uppalapadumādīsu aññesu vā dīghavaṇṭesu 
 pupphesu daṭṭhabbaṃ  Daṇḍakena vā daṇḍakaṃ vaṇṭne vā vaṇṭaṃ 
 gaṇṭhitvā katameva hi gaṇṭhimaṃ  Taṃpi bhikkhussa vā bhikkhuniyā vā 
 kātuṃpi akappiyavacanena kārāpetumpi na vaṭṭati  Evaṃ jāna 
 evaṃ kato sobheyya yathā etāni pupphāni na vikīriyanti tathā 
 karohīti ādinā pana kappiyavacanena kārāpetuṃ vaṭṭati  Goppimaṃ 
 nāma suttena vā vākādīhi vā vassikapupphādīnaṃ ekatovaṇṭikaubhato 
 vaṇṭikamālāvasena goppanaṃ  Vākaṃ vā rajjuṃ vā dviguṇaṃ katvā 
 tattha avaṇṭakādīni ca pupphāni pavesetvā paṭipāṭiyā bandhanti 
 etampi goppimameva  Sabbaṃ purimanayeneva na vaṭṭati  Vedhimaṃ 
 nāma savaṇṭakāni vassikapupphādīni vaṇṭesu avaṇṭakāni vā 
 bakulapupphādīni antochiddesu tālahirādīhi vinivijjhitvā āvunanti 
  
  
 page     
 Etaṃ vedhimannāma  Tampi purimanayeneva na vaṭṭati  Keci pana 
 kadalikkhandhamhi kaṇṭake vā tālahirādīni vā pavesetvā tattha 
 pupphāni vijjhitvā ṭhapenti  Keci kaṇṭakasākhāsu  Keci 
 pupphacchattapupphakūṭāgārakaraṇatthaṃ chatte ca bhittiyañca pavesetvā 
 ṭhapitakaṇṭakesu  Keci dhammāsanavitāne baddhakaṇṭakesu  Keci 
 kaṇṇikārapupphādīni salākāhi vijjhanti chattāticchattaṃ viya ca 
 karonti  Taṃ atiuḷārikameva  Pupphavijjhanatthaṃ pana dhammāsanavitāne 
 kaṇṭakampi bandhituṃ kaṇṭakādīhi vā ekapupphampi vijjhituṃ 
 puppheyeva vā pupphaṃ pavesetuṃ na vaṭṭati  Jālavitāna 
 vedikānāgadantaka pupphapaṭicchaka tālapaṇṇa guḷakādīnaṃ pana chiddesu 
 asokapiṇḍiyā vā antaresu pupphāni pavesetuṃ na doso  Nahetaṃ 
 vedhimaṃ hoti  Dhammarajjuyampi eseva nayo  Veṭhimannāma 
 pupphadāmapupphahatthakesu daṭṭhabbaṃ  Keci hi matthakadāmaṃ karontā 
 heṭṭhā ghaṭakākāraṃ dassetuṃ pupphehi veṭhenti  Keci aṭṭhaṭṭha 
 vā dasadasa vā uppalapupphādīni suttena vā vākena vā 
 daṇḍakesu bandhitvā uppalahatthake padumahatthake vā karonti  
 Taṃ sabbaṃ purimanayeneva na vaṭṭati  Sāmaṇerehi uppāṭetvā 
 thale ṭhapitauppalādīni kāsāvena bhaṇḍikampi bandhituṃ na vaṭṭati  
 Tesaṃyeva pana vākena vā daṇḍakena vā bandhituṃ aṃsabhaṇḍikaṃ vā 
 kātuṃ vaṭṭati  Aṃsabhaṇḍikā nāma khandhe ṭhapitakāsāvassa ubho 
 ante āharitvā gaṇḍiṃ katvā tasmiṃ pasibbake viya pupphāni 
  
  
 page     
 Pakkhipanti ayaṃ vuccati aṃsabhaṇḍikā  Etaṃ kātuṃ vaṭṭati  
 Daṇḍakehi paduminipaṇṇaṃ vijjhitvā uppalādīni paṇṇena veṭhetvā 
 gaṇhanti  Tatrāpi pupphānaṃ upari paduminipaṇṇameva bandhituṃ 
 vaṭṭati heṭṭhā daṇḍako   pana bandhituṃ na vaṭṭati  Pūrimaṃ nāma 
 mālāguṇe ca pupphapaṭe ca daṭṭhabbaṃ  Yo hi mālāguṇena 
 cetiyaṃ vā bodhiṃ vā vedikaṃ vā parikkhipanto puna ānetvā purimaṃ 
 ṭhānaṃ atikkāmeti ettāvatāpi pūrimannāma hoti  Ko pana 
 vādo anekakkhattuṃ parikkhipantassa  Nāgadantakantarehi pavesetvā 
 haranto olambakaṃ katvā puna nāgadantakaṃ parikkhipati etampi 
 pūrimannāma  Nāgadantake pana pupphavalayaṃ pavesetuṃ vaṭṭati  
 Mālāguṇehi pupphapaṭaṃ karonti  Tatrāpi ekameva mālāguṇaṃ harituṃ 
 vaṭṭati  Puna paccāharato pūrimameva hoti  Taṃ sabbaṃ purimanayeneva 
 na vaṭṭati  Mālāguṇehi pana bahūhipi kataṃ pupphadāmaṃ labhitvā 
 āsanamatthakādīsu bandhituṃ vaṭṭati  Atidīghaṃ pana mālāguṇaṃ ekavāraṃ haritvā 
 parikkhipitvā vā puna aññassa bhikkhuno dātuṃ vaṭṭati  Tenāpi tatheva 
 kātuṃ vaṭṭati  Vāyimannāma pupphajālapupphapaṭapuppharūpesu daṭṭhabbaṃ  
 Cetiyepi pupphajālaṃ karontassa ekamekamhi   jālacchiddake dukkaṭaṃ  
 Bhitticchattabodhitthambhādīsu eseva nayo  Pupphapaṭaṃ pana parehi 
 pūritampi vāyituṃ na labbhati  Goppimapuppheheva hatthiassādirūpakāni 
 karonti  Tānipi vāyimaṭṭhāne tiṭṭhanti  Purimanayeneva sabbaṃ 
  Footnote     daṇḍakaṃ     ekekamhi  
  
  
 page     
 Na vaṭṭati  Aññehi kataparicchede pana pupphāni ṭhapentena 
 hatthiassādirūpakampi kātuṃ vaṭṭati  Mahāpaccariyaṃ pana kalambakena 
 aḍḍhacandakena ca saddhiṃ aṭṭha pupphavikatiyo vuttā  Tattha 
 kalambakoti aḍḍhacandakantare ghaṭikadāmaolambako vutto  
 Aḍḍhacandakoti aḍḍhacandākārena mālāguṇaparikkhepo kato  
 Tadubhayampi pūrimeyeva paviṭṭhaṃ  Kurundiyaṃ pana dve tayo mālāguṇe 
 ekato katvā pupphadāmakaraṇampi vāyimaṃyevāti vuttaṃ  Tampi idha 
 pūrimaṭṭhāneyeva paviṭṭhaṃ  Na kevalañca pupphaguḷadāmameva 
 piṭṭhamayadāmampi geṇḍupupphadāmampi kurundiyaṃ vuttaṃ kharapattadāmampi 
 sikkhāpadassa sādhāraṇattā bhikkhūnampi bhikkhunīnampi neva kātuṃ 
 na kārāpetuṃ vaṭṭati  Pūjānimittaṃ pana kappiyavacanaṃ sabbattha vattuṃ 
 vaṭṭati  Pariyāyaobhāsanimittakammāni vaṭṭantiyevāti  
      Tuvaṭṭentīti nipajjanti  Lāsentīti pītiyā uppilavamānā viya 
 uṭṭhahitvā lāsiyanāṭakaṃ nāṭenti revakaṃ denti  Naccantiyāpi 
 naccantīti yadā nāṭakitthī naccati tadā tepi tassā purato vā pacchato 
 vā gacchantā naccanti  Naccantiyāpi gāyantīti yadā sā naccati 
 tadā naccānurūpaṃ gāyanti  Esa nayo sabbattha  Aṭṭhapadepi 
 kīḷantīti aṭṭhapadaphalake jūtaṃ kīḷanti  Tathā dasapade  
 Ākāsepīti aṭṭhapadadasapadesu viya ākāseyeva kīḷanti  
 Parihārapatheti bhūmiyaṃ nānāpathamaṇḍalaṃ katvā tattha pariharitabbaṃ 
 pathaṃ pariharantā kīḷanti  Santikāyapi kīḷantīti santikakīḷāyapi 
  
  
 page     
 Kīḷanti  Ekajjhaṃ ṭhapitā sāriyo pāsāṇasakkharādayo vā 
 acālentā nakheneva apanenti ca upanenti ca  Sace tattha 
 kāci calati parājayo hoti  Khalikāyāti jūtaphalake pāsakīḷāya 
 kīḷanti  Ghaṭikāyāti ghaṭikāti vuccati daṇḍakakīḷā tāya 
 kīḷanti  Dīghadaṇḍakena rassadaṇḍakaṃ paharantā vicaranti  
 Salākahatthenāti lākhāya vā mañjiṭṭhiyā vā piṭṭhodakena vā 
 salākahatthaṃ temetvā kiṃ hotūti bhūmiyaṃ vā bhittiyaṃ vā taṃ 
 paharitvā hatthiassādirūpāni dassentā kīḷanti  Akkhenāti guḷena  
 Paṅkacirenāti paṅkaciraṃ vuccati paṇṇanāḷikā taṃ dhamantā kīḷanti  
 Vaṅkakenāti gāmadārakānaṃ kīḷanakena khuddakanaṅgalena  Mokkhacikāyāti 
 mokkhacikā vuccati saṃparipattakakīḷā  Ākāse vā daṇḍakaṃ 
 gahetvā bhūmiyaṃ vā sīsaṃ ṭhapetvā heṭṭhūpariyabhāvena parivattantā 
 kīḷantīti attho  Ciṅgulakenāti ciṅgulakaṃ   vuccati tālapaṇṇādīhi 
 kataṃ vātappahārena paribbhamanacakkaṃ tena kīḷanti  Pattāḷhakenāti 
 pattāḷhakaṃ vuccati paṇṇanāḷikā tāya vālikādīni minantā 
 kīḷanti  Rathakenāti khuddakarathena  Dhanukenāti khuddakadhanunā  
 Akkharikāyāti akkharikā vuccati ākāse vā piṭṭhiyaṃ vā 
 akkharajānanakīḷā tāya kīḷanti  Manesikāyāti manesikā vuccati manasā 
 cintitappajānanakīḷā tāya kīḷanti  Yathāvajjenāti yathāvajjaṃ 
 vuccati kāṇakuṇikakhañjādīnaṃ yaṃ yaṃ vajjaṃ taṃ taṃ payojetvā dassanakīḷā 
  Footnote     piṅgulakantipi vuccati  
  
  
 page     
 Tāya kīḷanti velambakā viya  Hatthismimpi sikkhantīti hatthinimittaṃ 
 yaṃ sippaṃ sikkhitabbaṃ taṃ sikkhanti  Esa nayo assādīsu  
 Dhāvantipīti parammukhā gacchantā dhāvanti  Ādhāvantipīti yattakaṃ 
 dhāvanti tattakameva abhimukhā puna āgacchantā ādhāvanti  
 Nibbujjhantīti mallayuddhaṃ karonti  Nalāṭikampi dentīti sādhu sādhu 
 bhaginīti attano nalāṭe aṅguliṃ ṭhapetvā tassā nalāṭe ṭhapenti  
 Vividhampi anācāranti aññaṃpi pāliyaṃ anāgataṃ mukhadeṇḍimādivividhaṃ 
 anācāraṃ ācaranti  
      Pāsādikenāti pasādāvahena sāruppena samaṇānucchavikena  
 Abhikkantenāti gamanena  Paṭikkantenāti nivattanena  
 Ālokitenāti purato dassanena  Vilokitenāti itocītoca dassanena  
 Sammiñjitenāti pabbasaṅkocanena  Pasāritenāti tesaṃyeva 
 pasāraṇena  Sabbattha itthambhūtākhyānatthe karaṇavacanaṃ  Satisampajaññehi 
 abhisaṅkhatattā pāsādika abhikkanta paṭikkanta ālokita vilokitasammiñjita 
 pasārito hutvāti vuttaṃ hoti  Okkhittacakkhūti heṭṭhā 
 khittacakkhu  Iriyāpathasampannoti tāya pāsādikaabhikkantāditāya 
 sampannairiyāpatho  Kvāyanti ko ayaṃ  Abaḷabaḷo viyāti 
 abaḷo kira bondo vuccati  Atisayatthe ca idaṃ āmeḍitaṃ  
 Tasmā atibondo viyāti vuttaṃ hoti  Mandamandoti abhikkantādīnaṃ 
 anuddhaṭatāya atimando atisaṇhoti evaṃ guṇameva dosato 
 dassenti  Bhākuṭikabhākuṭiko viyāti okkhittacakkhutāya bhakuṭiṃ 
  
  
 page     
 Katvā saṅkucitamukho kupito viya vicaratīti maññamānā vadanti  
 Saṇhāti nipuṇā  Amma tāta bhaginīti evaṃ upāsakajanaṃ 
 yuttaṭṭhāne upanetuṃ chekā  Na yathā ayaṃ evaṃ abaḷabaḷā viyāti 
 adhippāyo  Sakhilāti sākhallena yuttā  Sukhasaṃbhāsāti idaṃ 
 purimassa kāraṇavacanaṃ  Yesaṃ hi sukhasaṃbhāsā sammodanīyakathā nelā 
 hoti kaṇṇasukhā te sakhilāti vuccanti  Tenāhaṃsu sakhilā 
 sukhasaṃbhāsāti  Ayaṃ panettha adhippāyo amhākaṃ ayyā upāsake 
 disvā madhuraṃ sammodanīyakathaṃ kathenti tasmā sakhilā sukhasaṃbhāsā 
 na yathā ayaṃ evaṃ mandamandā viyāti  Mihitapubbaṅgamāti mihitaṃ 
 pubbaṅgamaṃ etesaṃ vacanassāti mihitapubbaṅgamā  Paṭhamaṃ sitaṃ 
 katvā pacchā vadantīti attho  Ehisvāgatavādinoti upāsakaṃ 
 disvā ehi svāgatantavāti evaṃvādino na yathā ayaṃ evaṃ 
 saṅkucitamukhatāya bhākuṭikā viya  Evaṃ mihitapubbaṅgamāditāya 
 abhākuṭikabhāvaṃ atthato dassetvā puna sarūpenapi dassentā āhaṃsu 
 abhākuṭikā uttānamukhā pubbabhāsinoti  Uppaṭipāṭiyā vā 
 tiṇṇampi ākārānaṃ abhāvadassanametanti veditabbaṃ  Kathaṃ  
 Ettha hi abhākuṭikāti iminā bhākuṭikabhākuṭikākārassa abhāvo 
 dassito  Uttānamukhāti iminā mandamandākārassa  Ye hi 
 cakkhūhi ummiletvā ālokanena uttānamukhā honti na te 
 mandamandā  Pubbabhāsinoti iminā abaḷabaḷākārassa abhāvo 
 dassito  Ye hi ābhāsanakusalatāya amma tātāti paṭhamataraṃ 
  
  
 page     
 Ābhāsanti na te abaḷabaḷāti  
      Ehi bhante gharaṃ gamissāmāti so kira upāsako na kho 
 āvuso piṇḍo labbhatīti vutte tumhākaṃ bhikkhūhiyeva etaṃ kataṃ 
 sakalagāmampi carantā na lacchathāti vatvā piṇḍapātaṃ dātukāmo 
 ehi bhante gharaṃ gamissāmāti āha  Kiṃ panāyaṃ payuttavācā 
 hoti na hotīti  Na hoti  Pucchitapañhā nāmāyaṃ kathetuṃ vaṭṭati  
 Tasmā idāni cepi pubbaṇhe vā sāyaṇhe vā antaragharaṃ 
 paviṭṭhaṃ koci puccheyya kasmā bhante carathāti yenatthena carati 
 taṃ ācikkhitvā laddhaṃ na laddhanti vutte sace na laddhaṃ na 
 laddhanti vatvā yaṃ so deti taṃ gahetuṃ vaṭṭati  Duṭṭhoti 
 na pāsādādīnaṃ vināsena duṭṭhapuggalavasena duṭṭho  Dānapathānīti 
 dānāniyeva vuccanti  Athavā dānapathānīti dānanibaddhāni 
 dānavattānīti vuttaṃ hoti  Upacchinnānīti dāyakehi pacchinnāni  
 Na te tāni etarahi denti  Riñcantīti visuṃ honti nānā 
 honti pakkamantīti vuttaṃ hoti  Saṇṭhaheyyāti sammā 
 tiṭṭheyya pesalānaṃ bhikkhūnaṃ patiṭṭhā bhaveyya  Evamāvusoti kho 
 so bhikkhu saddhassa pasannassa upāsakassa sāsanaṃ sampaṭicchi  
 Evarūpaṃ kira sāsanaṃ kappiyaṃ harituṃ vaṭṭati  Tasmā mama vacanena 
 bhagavato pāde vandathāti vā cetiyaṃ paṭimaṃ bodhiṃ saṅghattheraṃ 
 vandathāti vā cetiye gandhapūjaṃ pupphapūjaṃ karothāti vā bhikkhū 
 sannipātetha dānaṃ dassāma dhammaṃ sossāmāti vā īdisesu 
  
  
 page     
 Sāsanesu kukkuccaṃ na kātabbaṃ  Kappiyasāsanāni etāni na 
 gihīnaṃ gihikammapaṭisaṃyuttānīti  Kuto ca tvaṃ bhikkhu āgacchasīti 
 nisinno so bhikkhu na āgacchati  Atthato pana āgato hoti  
 Evaṃ santepi vattamānasamīpe vattamānavacanaṃ labbhati tasmā na 
 doso  Pariyosāne tato ahaṃ bhagavā āgacchāmīti etasmimpi 
 vacane eseva nayo  
      {   } Paṭhamaṃ assajipunabbasukā bhikkhū codetabbāti mayaṃ tumhe 
 vattukāmāti okāsaṃ kārāpetvā vatthunā ca āpattiyā ca 
 codetabbā codetvā yaṃ na saranti taṃ sāretabbā  Sace 
 vatthuñca āpattiñca paṭijānanti āpattimeva vā paṭijānanti 
 na vatthuṃ āpatti ropetabbā  Atha vatthumeva paṭijānanti nāpattiṃ 
 evampi imasmiṃ vatthusmiṃ ayaṃ nāma āpattīti ropetabbā eva  
 Yadi neva vatthuṃ nāpattiṃ paṭijānanti āpatti na ropetabbāti 
 ayamettha vinicchayo  Yathāpaṭiññāya pana āpattiṃ ropetvā 
 evaṃ pabbājanīyakammaṃ kātabbanti dassento byattena bhikkhunāti 
 ādimāha  Taṃ uttānameva  Evaṃ pabbājanīyakammakatena pana 
 bhikkhunā yasmiṃ vihāre vasantena yasmiṃ gāme kuladūsakakammaṃ 
 kataṃ hoti tasmiṃ vihāre gāme vā na vasitabbaṃ  Tasmiṃ 
 vihāre vasantena sāmantagāme piṇḍāya na caritabbaṃ  
 Sāmantavihārepi vasantena tasmiṃ gāme piṇḍāya na caritabbaṃ  
 Upatissatthero pana bhante nagarannāma mahantaṃ dvādasayojanikampi hotīti 
  
  
 page     
 Antevāsikehi vutto yassā vīthiyā kuladūsakakammaṃ kataṃ tato 
 vāritanti āha  Tato vīthipi mahatī nagarappamāṇāva hotīti vutto 
 yassā gharapaṭipāṭiyāti āha  Gharapaṭipāṭipi vīthippamāṇāva hotīti 
 vutto itocītoca satta gharāni vāritānīti āha  Taṃ pana sabbaṃ 
 therassa manorathamattameva  Sacepi vihāro tiyojanaparamo hoti 
 dvādasayojanaparamañca nagaraṃ neva vihāre vasituṃ labbhati na nagare caritunti  
      {   } Te saṅghena pabbājanīyakammakatāti kathaṃ saṅgho tesaṃ kammaṃ akāsi  
 Na gantvāva ajjhottharitvā akāsi athakho kulehi nimantetvā 
 nimantetvā saṅghabhattesu kariyamānesu tasmiṃ tasmiṃ ṭhāne therā 
 samaṇapaṭipadaṃ kathetvā ayaṃ samaṇo ayaṃ assamaṇoti manusse 
 saññāpetvā ekaṃ dve bhikkhū sīmaṃ pavesetvā eteneva upāyena 
 sabbesampi pabbājanīyakammaṃ akaṃsūti  Evaṃ pabbājanīyakammakatassa 
 ca aṭṭhārasa vattāni pūretvā yācantassa kammaṃ paṭippassambhitabbaṃ  
 Paṭippassaddhakammenāpi ca tena yesu kulesu pubbe kuladūsakakammaṃ 
 kataṃ tato paccayā na gahetabbā  Āsavakkhayappattenāpi 
 na gahetabbā akappiyāva honti  Kasmā na gaṇhāthāti 
 pucchitena pubbe evaṃ katattāti vutte sace vadanti na 
 mayaṃ tena kāraṇena dema idāni sīlavantatāya demāti gahetabbā  
 Pakatiyā dānaṭṭhāneyeva kuladūsakakammaṃ kataṃ hoti tato 
 pakatidānameva gahetuṃ vaṭṭati  Yaṃ vaḍḍhetvā denti taṃ na vaṭṭati  
 Na sammā vattantīti te pana assajipunabbasukā aṭṭhārasasu vattesu 
  
  
 page     
 Sammā na vattanti  Na lomaṃ pātentīti anulomapaṭipadaṃ 
 apaṭipajjanatāya na pannalomā honti  Na netthāraṃ vattantīti attano 
 nittharaṇamaggaṃ na paṭipajjanti  Bhikkhū na khamāpentīti dukkaṭaṃ 
 bhante amhehi na puna evaṃ karissāma khamatha amhākanti evaṃ 
 bhikkhūnaṃ khamāpanaṃ na karonti  Akkosantīti kārakasaṅghaṃ dasahi 
 akkosavatthūhi akkosanti  Paribhāsantīti bhayaṃ tesaṃ dassenti  
 Chandagāmitā  pe  Bhayagāmitā pāpentīti ete chandagāmino ca 
  pe  Bhayagāmino cāti evaṃ chandagāmitāyapi  pe  Bhayagāmitāyapi 
 pāpenti yojentīti attho  Pakkamantīti tesaṃ parivāresu pañcasu 
 samaṇasatesu ekacce disā pakkamanti  Vibbhamantīti ekacce gihī 
 honti  Kathaṃ hi nāma assajipunabbasukāti ettha dvinnaṃ 
 pāmokkhānaṃ vasena sabbepi assajipunabbasukāti vuttā  
      {      } Gāmaṃ vāti ettha nagarampi gāmaggahaṇeneva gahitaṃ  Tenassa 
 padabhājane gāmopi nigamopi nagarampi gāmo ceva nigamo cāti 
 vuttaṃ  Tattha apākāraparikkhepo saāpaṇo nigamoti veditabbo  
 Kulāni dūsetīti kuladūsako  Dūsento ca na asucikaddamādīhi dūseti 
 atha kho attano duppaṭipattiyā tesaṃ pasādaṃ vināseti  
 Tenevassa padabhājane pupphena vāti ādi vuttaṃ  
      Tattha yo haritvā vā harāpetvā vā pakkositvā vā 
 pakkosāpetvā vā sayaṃ vā upagatānaṃ yaṅkiñci attano santakaṃ 
 pupphaṃ kulasaṅgahatthāya deti dukkaṭaṃ  Parasantakaṃ deti dukkaṭameva  
  
  
 page     
 Theyyacittena deti bhaṇḍagghena kāretabbo  Eseva nayo 
 saṅghikepi  Ayampana viseso  Senāsanatthāya niyāmitaṃ issaravatāya 
 dadato thullaccayaṃ  Pupphannāma kassa dātuṃ vaṭṭati kassa na vaṭṭatīti  
 Mātāpitūnaṃ tāva haritvāpi harāpetvāpi pakkositvāpi pakkosāpetvāpi 
 dātuṃ vaṭṭati  Sesañātakānaṃ pakkosāpetvāva  Tañca 
 kho vatthupūjanatthāya  Maṇḍanatthāya pana sivaliṅgādipūjanatthāya vā 
 kassacipi dātuṃ na vaṭṭati  Mātāpitūnañca harāpentena 
 ñātisāmaṇereheva harāpetabbaṃ  Itare pana yadi sayameva icchanti 
 vaṭṭati  Sammatena pupphabhājakena bhājanakāle sampattānaṃ sāmaṇerānaṃ 
 upaḍḍhabhāgaṃ dātuṃ vaṭṭati  Kurundiyaṃ sampattagihīnaṃ upaḍḍhabhāgaṃ 
 mahāpaccariyaṃ cūḷakaṃ dātuṃ vaṭṭatīti vuttaṃ  Asammatena apaloketvā 
 dātabbaṃ ācariyūpajjhāyesu sagāravā sāmaṇerā bahūni pupphāni 
 āharitvā rāsiṃ katvā ṭhapenti  Therā pātova sampattānaṃ 
 saddhivihārikādīnaṃ upāsakānaṃ vā tvaṃ idaṃ gaṇha tvaṃ idaṃ gaṇahāti 
 denti  Pupphadānaṃ nāma na hoti  Cetiyaṃ pūjessāmāti gahetvā 
 gacchantāpi pūjaṃ karontāpi tattha tattha sampattānaṃ cetiyapūjanatthāya 
 denti  Etampi pupphadānannāma na hoti  Upāsake 
 akkapupphādīhi pūjante disvā vihāre kaṇṇikārapupphādīni atthi 
 upāsakā tāni gahetvā pūjethāti vattuṃpi vaṭṭati  Bhikkhū pupphapūjaṃ 
 katvā divātaraṃ gāmaṃ paviṭṭhe kiṃ bhante atidivā paviṭṭhatthāti 
 pucchanti  Vihāre pupphāni bahūni pūjaṃ akarimhāti vadanti  
  
  
 page     
 Manussā bahūni kira vihāre pupphānīti punadivase pahutaṃ khādanīyaṃ 
 bhojanīyaṃ gahetvā vihāraṃ gantvā pupphapūjañca karonti dānañca denti 
 vaṭṭati  Manussā mayambhante asukadivasannāma pūjessāmāti pupphavāraṃ 
 yācitvā anuññātadivase āgacchanti  Sāmaṇerehi ca pageva 
 pupphāni ocinitvā ṭhapitāni honti  Te rukkhesu pupphāni 
 apassantā kuhiṃ bhante pupphānīti vadanti  Sāmaṇerehi ocinitvā 
 ṭhapitāni tumahe pana pūjetvā gacchatha saṅgho aññaṃ divasaṃ 
 pūjessatīti  Te pūjetvā dānaṃ datvā gacchanti vaṭṭati  
 Mahāpaccariyaṃ pana kurundiyañca therā sāmaṇerehi dāpetuṃ na labhanti 
 sace sayameva tāni pupphāni tesaṃ denti vaṭṭati therehi pana 
 sāmaṇerehi ocinitvā ṭhapitānīti ettakameva vattabbanti vuttaṃ  
 Sace pana pupphavāraṃ yācitvā anocitesu pupphesu yāgubhattādīni 
 ādāya āgantvā sāmaṇerehi ocinitvā dethāti vadanti 
 ñātakasāmaṇerānaṃyeva ocinitvā dātuṃ vaṭṭati  Aññātake ukkhipitvā 
 rukkhasākhāya ṭhapenti  Na orohitvā palāyitabbaṃ ocinitvā 
 dātuṃ vaṭṭati  Sace pana koci dhammakathiko bahūni upāsakā 
 vihāre pupphāni yāgubhattādīni ādāya gantvā pupphapūjaṃ karothāti 
 vadati tasseva na kappatīti mahāpaccariyañca kurundiyañca vuttaṃ  
 Mahāaṭṭhakathāyaṃ pana etaṃ akappiyaṃ na vaṭṭatīti avisesena vuttaṃ  
 Phalaṃpi attano santakaṃ vuttanayeneva mātāpitūnañca sesañātīnañca 
 dātuṃ vaṭṭati  Kulasaṅgahatthāya  pana dentassa vuttanayeneva attano 
  
  
 page     
 Santake parasantake saṅghike senāsanatthāya niyāmite ca dukkaṭādīni 
 veditabbāni  Attano santakaṃyeva gilānamanussānaṃ vā 
 sampattaissarānaṃ vā khīṇaparibbayānaṃ dātuṃ vaṭṭati  Phaladānaṃ na hoti  
 Phalabhājakenāpi sammatena saṅghassa phalabhājanakāle sampattamanussānaṃ 
 upaḍḍhabhāgaṃ dātuṃ vaṭṭati  Asammatena apaloketvā dātabbaṃ  
 Saṅghārāmepi phalaparicchedena vā rukkhaparicchedena vā katikā kātabbā 
 tato gilānamanussānaṃ vā aññesaṃ vā phalaṃ yācantānaṃ yathāparicchedena 
 cattāri pañca phalāni dātabbāni rukkhā vā dassetabbā 
 ito gahetuṃ labbhatīti  Idha phalāni sundarāni ito gaṇhāthāti 
 evaṃ pana na vattabbaṃ  Cuṇṇenāti ettha attano santakaṃ 
 sirisacuṇṇaṃ vā aññaṃ vā kasāvaṃ kulasaṅgahatthāya deti dukkaṭaṃ   
 Parasantakādīsupi vuttanayena vinicchayo veditabbo  Ayaṃ pana viseso  
 Idha saṅghassa rakkhitagopitāpi rukkhacchalli garubhaṇḍameva  
 Mattikādantakaṭṭhaveḷūsupi garubhaṇḍūpagaṃ ñatvā cuṇṇe vuttanayeneva 
 vinicchayo veditabbo  Paṇṇadānaṃ pana ettha na āgataṃ  Taṃpi 
 vuttanayeneva veditabbaṃ  Paratopi garubhaṇḍavinicchaye sabbaṃ vitthārena 
 vaṇṇayissāma  Vejjakāya vāti ettha vejjakammavidhi tatiyapārājikavaṇṇanāya 
 vuttanayeneva veditabbo  Jaṅghapesanikenāti ettha 
 jaṅghapesanīyanti gihīnaṃ dūteyyasāsanaharaṇakammaṃ vuccati taṃ na 
 kātabbaṃ  Gihīnaṃ hi sāsanaṃ gahetvā gacchantassa pade pade dukkaṭaṃ  
 Taṃ kammaṃ nissāya laddhabhojanaṃ bhuñjantassāpi ajjhohāre 
  
  
 page     
 Ajjhohāre dukkaṭaṃ  Paṭhamaṃ sāsanaṃ aggahetvā pacchā ayaṃ dāni 
 so gāmo handa naṃ sāsanaṃ ārocemīti maggā okkamantassāpi 
 pade pade dukkaṭaṃ  Sāsanaṃ ārocetvā laddhabhojanaṃ bhuñjato 
 purimanayeneva dukkaṭaṃ  Sāsanaṃ aggahetvā āgatena pana bhante 
 tasmiṃ gāme itthannāmassa nāma kā pavuttīti pucchiyamānena 
 kathetuṃ vaṭṭati  Pucchitapañhe doso natthi  Pañcannaṃ pana 
 sahadhammikānaṃ mātāpitūnaṃ paṇḍupalāsassa attano veyyāvaccakarassa 
 ca sāsanaṃ harituṃ vaṭṭati  Gihīnañca pubbe vuttappakāraṃ 
 kappiyasāsanaṃ  Idaṃ hi jaṅghapesanīyakammannāma na hoti  
 Imehi pana aṭṭhahi kuladūsakakammehi uppannapaccayā pañcannampi 
 sahadhammikānaṃ na kappanti abhūtārocanarūpiyasaṃvohārehi 
 uppannapaccayasadisāva honti  
      Pāpā samācārā assāti pāpasamācāro  Te pana yasmā 
 mālāvaccharopanādayo idha adhippetā tasmā mālāvacchaṃ ropetipīti 
 ādinā nayenassa padabhājanaṃ vuttaṃ  Tirokkhāti parammukhā  
 Kulāni ca tena duṭṭhānīti ettha pana yasmā kulānīti 
 vohāramattametaṃ atthato hi manussā tena duṭṭhā honti tasmāssa 
 padabhājane pubbe saddhā hutvāti ādimāha  Chandagāminoti 
 chandena gacchantīti chandagāmino  Esa nayo sesesu  Samanubhāsitabbo 
 tassa paṭinissaggāyāti ettha kuladūsakakammena dukkaṭameva  
 Yaṃ pana so saṅghaṃ pariharitvā chandagāminoti ādimāha tassa 
  
  
 page     
 Paṭinissaggāya samanubhāsanakammaṃ kātabbanti evamattho daṭṭhabbo  
 Sesaṃ sabbattha uttānatthameva  Samuṭṭhānādīnipi paṭhamasaṅghabhedasadisānevāti  
                Kuladūsakasikkhāpadavaṇṇanā niṭṭhitā  
      {   } Uddiṭṭhā kho  pe  Evametaṃ dhārayāmīti ettha paṭhamaṃ 
 āpatti etesanti paṭhamāpattikā  Paṭhamaṃ vītikkamakkhaṇeyeva 
 āpajjitabbāti attho  Itare pana yathā tatiye catutthe ca 
 divase hoti jaro tatiyako catutthakoti pavuccati evaṃ yāvatatiye 
 samanubhāsanakamme hontīti yāvatatiyakāti veditabbā  Yāvatihaṃ 
 jānaṃ paṭicchādetīti yattakāni ahāni jānanto paṭicchādeti ahaṃ 
 itthannāmaṃ āpattiṃ āpannoti sabrahmacārīnaṃ nāroceti  
 Tāvatihanti tattakāni ahāni  Akāmā parivaṭṭhabbanti na kāmena 
 na vasena athakho akāmena avasena parivāsaṃ samādāya vaṭṭhabbaṃ  
 Uttariṃ chārattanti parivāsato uttariṃ cha rattiyo  Bhikkhumānattāyāti   
 bhikkhūnaṃ mānanabhāvāya ārādhanatthāyāti vuttaṃ hoti  
 Vīsatisaṅkho gaṇo assāti vīsatigaṇo  Tatthāti yattha sabbantimena 
 paricchedena vīsatigaṇo bhikkhusaṅgho atthi  Abbhetabboti abhietabbo 
 sampaṭicchitabbo  Abbhānakammavasena osāretabboti vuttaṃ hoti  
 Avhātabboti vā attho  Anabbhitoti na abbhito 
  Footnote     ettha bhikkhuno mānattaṃ bhikkhunā vā caritabbaṃ mānattaṃ bhikkhumānattaṃ  
  bhikkhunīpakkhe pakkhamānattassa bhāvato tathā vuttanti amhākaṃ mati  
  
  
 page     
 Asampaṭicchito  Akatabbhānakammoti vuttaṃ hoti  Anavhātoti 
 vā attho  Sāmīcīti anudhammatā  Lokuttaradhammaṃ anugatā 
 ovādānusāsanī sāmīcidhammatāti vuttaṃ hoti  Sesamettha 
 vuttanayamevāti  
      Samantapāsādikāya vinayasaṃvaṇṇanāya terasakavaṇṇanā niṭṭhitā  
                        
  
  
 page     
                      Aniyatakaṇḍavaṇṇanā 
      ime kho panāyasmanto dve aniyatā dhammā uddesaṃ 
 āgacchanti  
      {   } Tena samayena buddho bhagavāti paṭhamaaniyatasikkhāpadaṃ  Tattha 
 kālayuttaṃ samullapantoti kālaṃ sallakkhetvā yadā na koci 
 samīpe gacchati vā āgacchati vā tadā tadanurūpaṃ kacci na 
 ukkaṇṭhasi na kilamasi na chātāsīti ādikaṃ gehasitakathaṃ kathento  
 Kālayuttaṃ dhammaṃ bhaṇantoti kālaṃ sallakkhetvā yadā añño 
 koci āgacchati vā gacchati vā tadā tadanurupaṃ uposathaṃ kareyyāsi 
 salākabhattaṃ dadeyyāsīti ādikaṃ dhammakathaṃ kathento  Bahū dhītaro ca 
 puttā ca assāti bahuputtā  Tassā kira dasa puttā dasa dhītaro 
 ca ahesuṃ  Bahū nattāro assāti bahunattā  Yatheva hi tassā 
 evamassā puttādhītānampi vīsati dārakā ahesuṃ  Iti sā 
 vīsuttaracatusataputtanattaparivārā ahosi  Abhimaṅgalasammatāti 
 uttamamaṅgalasammatā  Yaññesūti dānappadānesu  Chaṇesūti āvāhavivāha 
 maṅgalādīsu antarussavesu  Ussavesūti āsāḷhīpavāraṇanakkhattādīsu 
 mahussavesu  Paṭhamaṃ bhojentīti imepi dārakā tayā samānāyukā 
 nīrogā hontūti āyācantā paṭhamaṃyeva bhojenti  Yepi saddhā 
  
  
 page     
 Honti pasannā te bhikkhū bhojetvā tadanantaraṃ sabbappaṭhamaṃ 
 taṃyeva bhojenti  Na ādiyīti tassā vacanaṃ na gaṇhi  Na vā 
 ādaramakāsīti attho  
      {      } Alaṃkammaniyeti kammakkhamaṃ kammayogganti kammaniyaṃ  Alaṃ 
 pariyattaṃ kammaniyabhāvāyāti alaṃkammaniyaṃ  Tasmiṃ alaṃkammaniye  
 Yattha ajjhācāraṃ karontā sakkonti taṃ kammaṃ kātuṃ tādiseti 
 attho  Tenevassa padabhājane vuttaṃ sakkā hoti methunaṃ dhammaṃ 
 paṭisevitunti  Yattha methunaṃ dhammaṃ sakkā hoti paṭisevitunti vuttaṃ 
 hoti  Nisajjaṃ kappeyyāti nisajjaṃ kareyya nisīdeyyāti attho  
 Yasmā pana nisīditvāva nipajjati tenassa padabhājane ubhayaṃ vuttaṃ  
 Tattha upanisinnoti upagantvā nisinnoeva upanipannoti veditabbo  
 Bhikkhu nisinneti bhikkhumhi nisinneti attho  Ubho vā nisinnāti 
 dvepi apacchā apurimaṃ nisinnā  Ettha ca kiñcāpi pāliyaṃ 
 sotassa rahoti āgataṃ cakkhussa raheneva pana paricchedo 
 veditabbo  Sace pihitakavāṭassa gabbhassa dvāre nisinno 
 viññupuriso hoti neva anāpattiṃ karoti  Apihitakavāṭassa pana 
 dvāre nisinno anāpattiṃ karoti  Na kevalañca dvāre 
 antodvādasahatthepi okāse nisinno sace sacakkhuko vikkhittacittopi 
 niddāyantopi anāpattiṃ karoti  Samīpe ṭhitopi andho na 
 karoti  Cakkhumāpi nipajjitvā niddāyanto na karoti  Itthīnaṃ 
 pana satampi anāpattiṃ na karotiyeva  Saddheyyavacasāti 
  
  
 page     
 Saddhātabbavacanā  Sā pana yasmā ariyasāvikāva hoti tenevassa 
 padabhājane āgataphalāti ādi vuttaṃ  Tattha āgataṃ phalaṃ 
 assāti āgataphalā  Paṭiladdhasotāpattiphalāti attho  
 Abhisametāvinīti paṭividdhacatussaccā  Viññātaṃ sikkhattayasāsanaṃ 
 etāyāti viññātasāsanā  Nisajjaṃ bhikkhu paṭijānamānoti 
 kiñcāpi evarūpā upāsikā disvā vadati athakho bhikkhu nisajjaṃ 
 paṭijānamānoyeva tiṇṇaṃ dhammānaṃ aññatarena kāretabbo na 
 apaṭijānamānoti attho  Yena vā sā saddheyyavacasā upāsikā 
 vadeyya tena so bhikkhu kāretabboti nisajjādīsu ākāresu yena 
 vā ākārena saddhiṃ methunadhammādīni ropetvā sā upāsikā 
 vadeyya paṭijānamānova tena so bhikkhu kāretabbo  Evarūpāyapi 
 upāsikāya vacanamattena na kāretabboti attho  Kasmā  
 Yasmā diṭṭhannāma tathāpi hoti aññathāpi hoti  
 Tadatthajotanatthañca idaṃ vatthuṃ udāharanti  Mallārāmavihāre kira eko 
 khīṇāsavatthero ekadivasaṃ upaṭṭhākakulaṃ gantvā antogehe nisīdi  
 Upāsikāpi sayanapallaṅkaṃ nissāya ṭhitā hoti  Atheko piṇḍacāriko 
 dvāre ṭhito disvā thero upāsikāya saddhiṃ ekāsane nisinnoti 
 saññaṃ paṭilabhitvā punappunaṃ olokesi  Theropi ayaṃ mayi 
 asuddhaladdhiko jātoti sallakkhetvā katabhattakicco vihāraṃ gantvā 
 attano vasanaṭṭhānaṃ pavisitvā antova nisīdi  So bhikkhu theraṃ 
 codessāmīti āgantvā ukkāsitvā dvāraṃ vivari  Thero tassa 
  
  
 page     
 Cittaṃ ñatvā ākāse uppatitvā kūṭāgārakaṇṇikaṃ nissāya 
 pallaṅkena nisīdi  Sopi bhikkhu anto pavisitvā mañcañca 
 heṭṭhāmañcañca oloketvā theraṃ apassanto uddhaṃ olokesi  
 Atha ākāse nisinnaṃ theraṃ disvā bhante evaṃ mahiddhikā nāma 
 tumhe mātugāmena saddhiṃ ekāsane nisinnabhāvaṃ vadāpethaevāti 
 āha  Thero antaragharasseveso āvuso doso ahaṃ pana taṃ 
 saddhāpetuṃ asakkonto evamakāsiṃ rakkheyyāsi manti vatvā 
 otaratīti  {   } Ito paraṃ sā ce evaṃ vadeyyāti ādi sabbaṃ 
 paṭiññāya kāraṇākāradassanatthaṃ vuttaṃ  Tattha mātugāmassa methunaṃ 
 dhammaṃ paṭisevantoti mātugāmassa magge methunaṃ dhammaṃ paṭisevantoti 
 attho  Nisajjāya kāretabboti nisajjaṃ paṭijānitvā methunadhammapaṭisevanaṃ 
 apaṭijānanto methunadhammapārājikāpattiyā akāretvā 
 nisajjāmattena yaṃ āpattiṃ āpajjati tāya kāretabbo  Pācittiyāya 
 kāretabboti attho  Etena nayena sabbacatukkesu vinicchayo 
 veditabbo  {   } Sikkhāpadapariyosāne āpattānāpattiparicchedadassanatthaṃ 
 vuttesu gamanaṃ paṭijānātīti ādīsu gamanaṃ paṭijānātīti 
 rahonisajjassādanatthaṃ gatomhīti evaṃ gamanaṃ paṭijānāti  Nisajjanti 
 nisajjassādeneva nisajjaṃ paṭijānāti  Āpattinti tīsu aññataraṃ 
 āpattiṃ  Āpattiyā kāretabboti tīsu yaṃ paṭijānāti tāya 
 kāretabbo  Sesamettha catukke uttānādhippāyameva  
 Dutiyacatukke pana gamanaṃ na paṭijānātīti rahonisajjassādavasena na 
  
  
 page     
 Paṭijānāti  Salākabhattādinā attano kammena gatomhi sā 
 pana mayhaṃ nisinnaṭṭhānaṃ āgatāti vadati  Sesametthāpi 
 uttānādhippāyameva  
      Ayaṃ pana sabbattha vinicchayo veditabbo  Rahonisajjassādoti 
 methunadhammasannissitakileso vuccati  Yo bhikkhu tenassādena 
 mātugāmassa santikaṃ gantukāmo akkhiṃ añjeti dukkaṭaṃ  Nivāsanaṃ 
 nivāseti kāyabandhanaṃ bandhati cīvaraṃ pārupati sabbattha payoge payoge 
 dukkaṭaṃ  Gacchato padavāre padavāre dukkaṭaṃ  Gantvā nisīdati 
 dukkaṭameva  Mātugāme āgantvā nisinnamatte pācittiyaṃ  Sace 
 sā itthī kenacideva karaṇīyena uṭṭhāya punappunaṃ nisīdati nisajjāya 
 nisajjāya pācittiyaṃ  Yaṃ sandhāya gato sā na diṭṭhā aññā 
 āgantvā nisīdati assāde uppanne pācittiyaṃ  Mahāpaccariyaṃ 
 pana gamanakālato paṭṭhāya asuddhacittattā āpattiyevāti vuttaṃ  
 Sace sambahulā āgacchanti mātugāmagaṇanāya pācittiyāni  
 Sace uṭṭhāya uṭṭhāya punappunaṃ nisīdanti nisajjāgaṇanāya 
 pācittiyāni  Aniyametvā diṭṭhadiṭṭhāya saddhiṃ rahassādaṃ kappessāmīti 
 gantvā nisinnassāpi āgatāgatānaṃ vasena punappunaṃ nisajjāvasena 
 ca vuttanayeneva āpattiyo veditabbā  Sacepi suddhacittena 
 gantvā nisinnassa santikaṃ āgantvā nisinnāya itthiyā 
 rahassādo uppajjati anāpattiyeva  Samuṭṭhānādīni 
 paṭhamapārājikasadisānevāti  
                  Paṭhamāniyatavaṇṇanā niṭṭhitā  
  
  
 page     
      {   } Tena samayena buddho bhagavāti dutiyāniyatasikkhāpadaṃ  Tattha 
 bhagavā paṭikkhittanti ādimhi yaṃ eko ekāya raho paṭicchanne 
 āsane alaṃkammaniye nisajjaṃ kappeyya taṃ nisajjaṃ kappetuṃ 
 paṭikkhittanti evaṃ sambandho veditabbo  Itarathā hi ekassa 
 ekāyāti vattabbaṃ siyā  Kasmā  Paṭikkhittanti vuttattā  
 Sāmiatthe vā etaṃ paccattavacanaṃ veditabbaṃ  {   } Na heva kho pana 
 paṭicchannanti ettha pana yampi bahi parikkhittaṃ antovivaṭaṃ 
 pariveṇaṅgaṇādi tampi antogadhanti veditabbaṃ  Evarūpampi ṭhānaṃ 
 apaṭicchanneyeva gaṇitanti mahāpaccariyaṃ vuttaṃ  Sesaṃ 
 paṭhamasikkhāpadanayeneva veditabbaṃ  Kevalaṃ hi idha itthīpi purisopi yo koci 
 viññū anandhābadhiro antodvādasahatthe okāse ṭhito vā nisinno 
 vā vikkhittacittopi niddāyantopi anāpattiṃ karoti  Badhiro pana 
 cakkhumāpi andho vā abadhiropi na karoti  Pārājikāpattiñca 
 parihāpetvā duṭṭhullavācāpatti vuttāti ayaṃ viseso  Sesaṃ 
 purimasadisameva  Ubhayatthāpi ummattakādikammikānaṃ anāpatti  
      Samuṭṭhānādīsu idaṃ sikkhāpadaṃ tisamuṭṭhānaṃ kāyacittato 
 vācācittato kāyavācācittato samuṭṭhāti kiriyā saññāvimokkhaṃ 
 sacittakaṃ lokavajjaṃ kāyakammaṃ vacīkammaṃ akusalacittaṃ sukhamajjhattavedanāhi 
 dvivedanaṃ  Sesaṃ uttānatthamevāti  
     Samantapāsādikāya vinayasaṃvaṇṇanāya aniyatavaṇṇanā niṭṭhitā  
             Paṭhamasamantapāsādikā vinayavaṇṇanā niṭṭhitā  
  
  
 page     
                 Dutiyasamantapāsādikāvinayavaṇṇanā 
                       
                       tiṃsakakaṇḍavaṇṇanā 
        tiṃsa nissaggiyā dhammā ye vuttā samitāvinā 
        tesaṃ dāni karissāmi apubbapadavaṇṇanaṃ  
      {   } Tena samayena buddho bhagavā vesāliyaṃ viharati gotamake 
 cetiye tena kho pana samayena bhagavatā bhikkhūnaṃ ticīvaraṃ anuññātaṃ 
 hotīti cīvaranti antaravāsako uttarāsaṅgo saṅghāṭīti idaṃ cīvarattayaṃ 
 paribhuñjituṃ anuññātaṃ hoti  Yattha panetaṃ anuññātaṃ yadā ca 
 anuññātaṃ yena ca kāraṇena anuññātaṃ taṃ sabbaṃ cīvarakkhandhake 
 jīvakavatthusmiṃ āgatameva  Aññeneva ticīvarena gāmaṃ pavisantīti 
 yena vihāre acchanti nahānañca otaranti tato aññena  
 Evaṃ divase divase nava cīvarāni dhārenti  {   } Uppannaṃ hotīti idaṃ 
 anuppaññattiyā dvāraṃ dadamānaṃ paṭilābhavasena uppannaṃ hoti 
 no nipphattivasena  Āyasmato sārīputtassa dātukāmo hotīti 
 āyasmā kira ānando bhagavantaṃ ṭhapetvā añño evarūpo 
 guṇavisiṭṭho puggalo natthīti sārīputtassa   guṇabahumānena 
 āyasmantaṃ sārīputtaṃ mamāyati  So sadāpi manāpaṃ cīvaraṃ 
 labhitvā rajitvā kappabinduṃ katvā therasseva deti  Purebhatte 
 paṇītaṃ yāgukhajjakaṃ vā piṇḍapātaṃ vā labhitvā therasseva 
  Footnote     āyasmatoti visesanena bhavitababaṃ  
  
  
 page     
 Deti  Pacchābhatte madhuphāṇitādīni labhitvāpi therasseva deti  
 Upaṭṭhākakulehi dārake nikkhāmetvā pabbājetvā therassa 
 santike upajjhaṃ gāhāpetvā sayaṃ anussāvanakammaṃ karoti  
 Āyasmāpi sārīputto pitukattabbakiccaṃ nāma jeṭṭhaputtassa bhāro 
 tasmā yaṃ mayā bhagavato kattabbaṃ kiccaṃ sabbantaṃ ānando 
 karoti ahaṃ ānandaṃ nissāya appossukko viharituṃ labhāmīti 
 āyasmanataṃ ānandaṃ ativiya mamāyati  Sopi manāpaṃ cīvaraṃ labhitvā 
 ānandattherasseva detīti sabbaṃ purimasadisameva  Evaṃ guṇabahumānena 
 mamāyanto tadā uppannaṃpi taṃ cīvaraṃ āyasmato sārīputtassa 
 dātukāmo hotīti veditabbo  Navamaṃ vā bhagavā divasaṃ dasamaṃ 
 vāti ettha pana sace bhaveyya kathaṃ thero jānātīti  
 Bahūhi kāraṇehi jānāti  Sārīputtatthero kira janapadacārikaṃ 
 pakkamanto ānandattheraṃ āpucchitvāva pakkamati ahaṃ ettakena 
 nāma kālena āgamissāmi etthantare bhagavantaṃ mā pamajjīti  
 Sacepi sammukhā na āpucchati bhikkhuṃ pesetvāpi āpucchitvāva 
 gacchati  Sace aññattha vassaṃ vasati ye ca paṭhamataraṃ bhikkhū 
 āgacchanti te evaṃ pahiṇāti mama vacanena bhagavato pāde sirasā 
 vandatha ānandassa ca ārogyaṃ pucchitvā maṃ asukadivase nāma 
 āgamissatīti vadethāti  Sadā ca yathāparicchinnadivaseyeva eti  
 Apicāyasmā ānando anumānenāpi jānāti ettake divase 
 bhagavatā viyogaṃ sahanto adhivāsento āyasmā sārīputto vasi 
  
  
 page     
 Ito dāni paṭṭhāya asukaṃ nāma divasaṃ na atikkamissati addhā 
 āgamissati yesaṃ yesaṃ hi paññā mahatī tesaṃ tesaṃ bhagavati 
 pemaṃ ca gāravo ca mahā hotīti iminā nayenāpi jānāti  Evaṃ 
 bahūhi kāraṇehi jānāti  Tenāha navamaṃ vā bhagavā divasaṃ dasamaṃ 
 vāti  Evaṃ vutte yasmā idaṃ sikkhāpadaṃ paṇṇattivajjaṃ na 
 lokavajjaṃ tasmā āyasmatā ānandena vuttadivasameva paricchedaṃ 
 karonto athakho bhagavā  pe  Dhāretunti  Athānena therena 
 aḍḍhamāso vā māso vā uddiṭṭho abhavissa sopi bhagavatā 
 anuññāto assa  
      {      } Niṭṭhitacīvarasminti yenakenaci niṭṭhānena niṭṭhite cīvarasmiṃ  
 Yasmā panetaṃ cīvaraṃ karaṇenapi niṭṭhitaṃ hoti nāsanādīhipi tasmāssa 
 padabhājane atthamattameva dassetuṃ bhikkhunā cīvaraṃ kataṃ vā hotīti 
 ādi vuttaṃ  Tattha katanti sūcikammapariyosānena kataṃ  
 Sūcikammapariyosānaṃ nāma yaṅkiñci sūciyā kattabbaṃ pāsavaṭṭagaṇṭhikavaṭṭa 
 pariyosānaṃ katvā sūciyā paṭisāmanaṃ  Naṭṭhanti corādīhi haṭaṃ  
 Etaṃpi hi karaṇapalibodhasseva niṭṭhitattā niṭṭhitanti vuccati  
 Vinaṭṭhanti upacikādīhi khāditaṃ  Daḍḍhanti agginā daḍḍhaṃ  
 Cīvarāsā vā upacchinnāti asukasmiṃ nāma kule cīvaraṃ labhissāmīti 
 yā cīvarāsā uppannā hoti sā vā upacchinnā  Etesaṃpi 
 hi karaṇapalibodhasseva niṭṭhitattā niṭṭhitabhāvo veditabbo  
 Ubbhatasmiṃ kaṭhineti kaṭhine ca ubbhatasmiṃ  Etena dutiyassa 
  
  
 page     
 Palibodhassa abhāvaṃ dasseti  Taṃ pana kaṭhinaṃ yasmā aṭṭhasu 
 mātikāsu ekāya antarubbhārena vā uddharīyati tenassa niddese 
 aṭṭhannaṃ mātikānanti ādi vuttaṃ  Tattha aṭṭhimā bhikkhave 
 mātikā kaṭhinassa ubabhārāya pakkamanantikā niṭṭhānantikā 
 sanniṭṭhānantikā nāsanantikā savanantikā āsāvacchedikā sīmātikkantikā 
 sahubbhārāti evaṃ aṭṭha mātikāyo kaṭhinakkhandhake   āgatā  
 Antarubbhāropi suṇātu me bhante saṅgho yadi saṅghassa pattakallaṃ 
 saṅgho kaṭhinaṃ uddhareyya esā ñatti suṇātu me bhante saṅgho saṅgho 
 kaṭhinaṃ uddharati yassāyasmato khamati kaṭhinassa ubbhāro so tuṇhassa 
 yassa nakkhamati so bhāseyya ubbhataṃ saṅghena kaṭhinaṃ khamati 
 saṅghassa tasmā tuṇhī evametaṃ dhārayāmīti evaṃ bhikkhunīvibhaṅge   
 āgato  Tattha yaṃ vattabbaṃ taṃ sabbaṃ āgataṭṭhāneyeva 
 vaṇṇayissāma  Idha pana vuccamāne pālipi āharitabbā hoti 
 atthopi vattabbo vuttopi na ca suviññeyyo hoti aṭṭhāne 
 vuttatāya  Dasāhaparamanti dasa ahāni paramo paricchedo assāti 
 dasāhaparamo  Taṃ dasāhaparamaṃ kālaṃ dhāretabbanti attho  
 Padabhājane pana atthamattameva dassetuṃ dasāhaparamatā dhāretabbanti 
 vuttaṃ  Idaṃ hi vuttaṃ hoti dasāhaparamanti ettha yā 
 dasāhaparamatā dasāhaparamabhāvoti  Ayamattho ettako kālo 
 yāva nātikkamati tāva dhāretabbanti  Adhiṭṭhitavikappitesu 
 apariyāpannattā atirekaṃ cīvaranti atirekacīvaraṃ  Tenevassa padabhājane 
  Footnote     vi  mahāvagga           vi  bhikkhunīvibhaṅga       tattheva kaṭhinassa 
  uddhāroti likhitaṃ  
  
  
 page     
 Vuttaṃ anadhiṭṭhitaṃ avikappitanti  Channaṃ cīvarānaṃ aññataranti khomaṃ 
 kappāsikaṃ koseyyaṃ kambalaṃ sāṇaṃ bhaṅganti   imesaṃ channaṃ cīvarānaṃ 
 aññataraṃ  Etena cīvarassa jātiṃ dassetvā idāni pamāṇaṃ 
 dassetuṃ vikappanūpagaṃ pacchimanti āha  Tassa pamāṇaṃ dīghato 
 dve vidatthiyo tiriyaṃ vidatthi  Tatrāyaṃ pāli anujānāmi bhikkhave 
 āyāmena aṭṭhaṅgulaṃ sugataṅgulena caturaṅgulaṃ vitthataṃ pacchimaṃ cīvaraṃ 
 vikappetunti    Taṃ atikkāmayato nissaggiyaṃ pācittiyanti taṃ 
 yathāvuttajātippamāṇaṃ cīvaraṃ dasāhaparamaṃ kālaṃ atikkāmayato 
 etthantare yathā atirekacīvaraṃ na hoti tathā akubbato nissaggiyaṃ 
 pācittiyaṃ  Tañca cīvaraṃ nissaggiyaṃ hoti pācittiyāpatti 
 cassa hotīti attho  Athavā nissajjanaṃ nissaggiyaṃ  
 Pubbabhāge kattabbassa vinayakammassetaṃ nāmaṃ  Nissaggiyamassa atthīti 
 nissaggiyamicceva  Kintaṃ  Pācittiyaṃ  Taṃ atikkāmayato 
 nissaggiyavinayakammaṃ pācittiyaṃ hotīti ayamettha attho  Padabhājane 
 pana paṭhamaṃ tāva atthavikappaṃ dassetuṃ taṃ atikkāmayato nissaggiyaṃ 
 hotīti mātikaṃ ṭhapetvā ekādase aruṇuggamane nissaggiyaṃ hoti 
 nissajjitabbanti vuttaṃ  Puna yassa ca nissajjitabbaṃ yathā ca 
 nissajajitabbaṃ taṃ dassetuṃ saṅghassa vātiādi vuttaṃ  Tattha ekādase 
 aruṇggamaneti ettha yaṃ divasaṃ cīvaraṃ uppannaṃ tassa yo aruṇo 
 so uppannadivasaṃ nissito tasmā cīvaruppādadivasena saddhiṃ 
 ekādase aruṇuggamane nissaggiyaṃ hotīti veditabbaṃ  Sacepi 
  Footnote     vi  mahāvagga           vi  mahāvagga        
  
  
 page     
 Bahūni ekajjhaṃ bandhitvā vā veṭhetvā vā ṭhapitāni ekāva 
 āpatti  Abaddhā veṭhitesu vatthugaṇanāya āpattiyo  
      Nissajjitvā āpatti desetabbāti kathaṃ desetabbā  Yathā 
 khandhake vuttaṃ  Kathañca tattha vuttaṃ  Evaṃ vuttaṃ tena bhikkhave 
 bhikkhunā saṅghaṃ upasaṅkamitvā ekaṃsaṃ uttarāsaṅgaṃ karitvā vuḍḍhānaṃ 
 bhikkhūnaṃ pāde vanditvā ukkuṭikaṃ nisīditvā añjaliṃ paggahetvā 
 evamassa vacanīyo ahaṃ bhante itthannāmaṃ āpattiṃ āpanno taṃ 
 paṭidesemīti    Idha pana sace ekaṃ cīvaraṃ hoti ekaṃ nissaggiyaṃ 
 pācittiyanti vattabbaṃ  Sace dve dveti vattabbaṃ  Sace 
 bahūni sambahulāti vattabbaṃ  Nissajjanepi sace ekaṃ yathā 
 pālimeva idaṃ me bhante cīvaranti vattabbaṃ  Sace dve vā bahūni 
 vā imāni me bhante cīvarāni dasāhātikkantāni nissaggiyāni 
 imānāhaṃ saṅghassa nissajjāmīti vattabbaṃ  Pāliṃ vattuṃ asakkontena 
 aññathāpi vattabbaṃ  Byattena bhikkhunā paṭibalena āpatti 
 paṭiggahetabbāti khandhake vuttanayeneva paṭiggahetabbā  Evañhi 
 tattha vuttaṃ byattena bhikkhunā paṭibalena saṅgho ñāpetabbo suṇātu 
 me bhante saṅgho ayaṃ itthannāmo bhikkhu āpattiṃ sarati vivarati 
 uttānīkaroti deseti yadi saṅghassa pattakallaṃ ahaṃ itthannāmassa 
 bhikkhuno āpattiṃ paṭiggaṇheyyanti    Tena vattabbo passasīti    
 Āma passāmīti    Āyatiṃ saṃvareyyāsīti    Sādhu suṭṭhu saṃvarissāmīti  
 Dvīsu pana sambahulāsu vā purimanayeneva vacanabhedo ñātabbo  
  Footnote         vi  cullavagga       
  
  
 page     
 Cīvaradānepi saṅgho imaṃ cīvaraṃ imāni cīvarāni vatthuvasena vacanabhedo 
 veditabbo  Gaṇassa ca puggalassa ca nissajjanepi eseva nayo  
 Āpattidesanāpaṭiggahaṇesu panettha ayaṃ pāli tena bhikkhave bhikkhunā 
 sambahule bhikkhū upasaṅkamitvā ekaṃsaṃ uttarāsaṅgaṃ karitvā vuḍḍhānaṃ 
 bhikkhūnaṃ pāde vanditvā ukkuṭikaṃ nisīditvā añjaliṃ paggahetvā 
 evamassu vacanīyā ahaṃ bhante itthannāmaṃ āpattiṃ āpanno taṃ 
 paṭidesemīti    Byattena bhikkhunā paṭibalena te bhikkhū ñāpetabbā 
 suṇantu me āyasmantā ayaṃ itthannāmo bhikkhu āpattiṃ sarati vivarati 
 uttānīkaroti deseti yadāyasmantānaṃ pattakallaṃ ahaṃ itthannāmassa 
 bhikkhuno āpattiṃ paṭiggaṇheyyanti    Tena vattabbo 
 passasīti    Āma passāmīti    Āyatiṃ saṃvareyyāsīti    Tena 
 bhikkhunā ekaṃ bhikkhuṃ upasaṅkamitvā ekaṃsaṃ uttarāsaṅgaṃ karitvā 
 ukkuṭikaṃ nisīditvā añjaliṃ paggahetvā evamassa vacanīyo ahaṃ 
 āvuso itthannāmaṃ āpattiṃ āpanno taṃ paṭidesemīti    Tena 
 vattabbo passasīti    Āma passāmīti    Āyatiṃ saṃvareyyāsīti    
 Tattha purimanayeneva āpattiyā nāmaggahaṇañca vacanabhedo ca 
 veditabbo  Yathā ca gaṇassa nissajjane evaṃ dvinnaṃ nissajjanepi 
 pāli veditabbā  Yadi hi viseso bhaveyya yatheva anujānāmi 
 bhikkhave tiṇṇaṃ pārisuddhiuposathaṃ kātuṃ evañca pana bhikkhave 
 kātabbo byattena bhikkhunā paṭibalena te bhikkhū ñāpetabbāti    
 ādinā nayena tiṇṇaṃ pārisuddhiuposathaṃ vatvā puna anujānāmi 
  Footnote         vi  cullavagga                vi  cuslavagga           
      vi  mahāvagga        
  
  
 page     
 Bhikkhave dvinnaṃ pārisuddhiuposathaṃ kātuṃ evañca pana bhikkhave 
 kātabbo therena bhikkhunā ekaṃsaṃ uttarāsaṅganti   ādinā nayena 
 visuṃyeva dvinnaṃ pārisuddhiuposatho vutto evaṃ idhāpi visuṃ pāliṃ 
 vadeyya  Yasmā pana natthi tasmā avatvā gatoti gaṇassa 
 vuttā pāliyevettha pāli  Āpattiggahaṇe pana ayaṃ viseso yathā 
 gaṇassa nissajjitvā āpattiyā desiyamānāya āpattipaṭiggāhako 
 bhikkhu ñattiṃ ṭhapeti evaṃ aṭṭhapetvā dvīsu aññatarena yathā 
 ekapuggalo paṭiggaṇhāti evaṃ āpatti paṭiggahetabbā  Dvinnaṃ 
 hi ñattiṭṭhapanā nāma natthi  Yadi hi siyā dvinnaṃ pārisuddhiuposathaṃ 
 visuṃ na vadeyya  Nissaṭṭhacīvaradānepi yathā imaṃ cīvaraṃ 
 āyasmato dammīti eko vadati evaṃ imaṃ cīvaraṃ āyasmato demāti 
 vattuṃ vaṭṭati  Ito garukatarāni hi ñattidutiyakammānipi apaloketvā 
 kātabbānīti vuttāni atthi  Tesaṃ etaṃ anulomaṃ  Nissaṭṭhacīvaraṃ 
 pana dātabbameva adātuṃ na labbhati  Vinayakammamattaṃ hetaṃ  
 Na taṃ tena saṅghassa vā gaṇassa vā puggalassa vā dinnameva 
 hotīti  
      {   } Dasāhātikkante atikkantasaññīti dasāhaṃ atikkante cīvare 
 atikkantaṃ idanti evaṃsaññī  Dasāhe vā atikkante atikkanto 
 dasāhoti evaṃsaññī  Nissaggiyaṃ pācittiyanti na idha saññā 
 rakkhati yopi evaṃsaññī tassāpi taṃ cīvaraṃ nissaggiyaṃ pācittiyāpatti 
 cassa nissaggiyavinayakammaṃ vā pācittiyanti ubhopi atthavikappā 
  Footnote     vi  mahāvagga          
  
  
 page     
 Yujjanti  Esa nayo sabbattha  Avissajjite vissajjitasaññīti 
 kassaci adinne aparicatte paricattaṃ mayāti evaṃsaññī  Anaṭṭhe 
 naṭṭhasaññīti attano cīvarena saddhiṃ bahūni aññesaṃ cīvarāni ekato 
 ṭhapitāni corā haranti  Tatreso attano cīvare anaṭṭhe 
 naṭṭhasaññī hoti  Esa nayo avinaṭṭhādīsupi  Avilutteti ettha 
 pana gabbhaṃ bhinditvā pasayhāvahāravasena avilutteti veditabbaṃ  
 Anissajjitvā paribhuñjati āpatti dukkaṭassāti sakiṃ nivatthaṃ vā 
 sakiṃ pārutaṃ vā kāyato amocetvā divasaṃpi vicarati ekāva 
 āpatti  Taṃ mocetvā nivāseti vā pārupati vā payoge 
 payoge dukkaṭaṃ  Dunnivatthaṃ vā duppārutaṃ vā saṇṭhapentassa 
 anāpatti  Aññassa santakaṃ paribhuñjatopi anāpatti  Aññena 
 kataṃ paṭilabhitvā paribhuñjatīti ādivacanaṃ cettha sādhakaṃ  Anatikkante 
 atikkantasaññino vematikassa ca dukkaṭaṃ paribhogaṃ sandhāya vuttaṃ  
      {   } Anāpatti antodasāhaṃ adhiṭṭheti vikappetīti ettha pana 
 adhiṭṭhānūpagaṃ vikappanūpagaṃ ca veditabbaṃ  Tatrāyaṃ pāli athakho 
 bhikkhūnaṃ etadahosi yāni tāni bhagavatā anuññātāni ticīvaranti vā 
 vassikasāṭikāti vā nisīdananti vā paccattharaṇanti vā kaṇḍupaṭicchādīti 
 vā mukhapuñchanacolakanti vā parikkhāracolakanti vā sabbāni tāni 
 adhiṭṭhātabbāni nukho udāhu vikappetabbānīti    Bhagavato etamatthaṃ 
 ārocesuṃ  Anujānāmi bhikkhave ticīvaraṃ adhiṭṭhātuṃ na vikappetuṃ 
 vassikasāṭikaṃ vassānassa cātummāsaṃ adhiṭṭhātuṃ tato paraṃ vikappetuṃ 
  Footnote     mahāvagga        
  
  
 page     
 Nisīdanaṃ adhiṭṭhātuṃ na vikappetuṃ paccattharaṇaṃ adhiṭṭhātuṃ na 
 vikappetuṃ kaṇḍupaṭicchādiṃ yāva ābādhā adhiṭṭhātuṃ tato paraṃ 
 vikappetuṃ mukhapuñchanacolaṃ adhiṭṭhātuṃ na vikappetuṃ parikkhāracolaṃ 
 adhiṭṭhātuṃ na vikappetunti    
      Tattha ticīvaraṃ adhiṭṭhahantena rajitvā kappabinduṃ datvā 
 pamāṇayuttameva adhiṭṭhātabbaṃ  Tassa pamāṇaṃ ukkaṭṭhaparicchedena 
 sugatacīvarato ūnakaṃ vaṭṭati  Lāmakaparicchedena ca saṅghāṭiyā ca 
 uttarāsaṅgassa ca dīghato muṭṭhipañcakaṃ tiriyato muṭṭhitikaṃ pamāṇaṃ 
 vaṭṭati  Antaravāsako dīghato muṭṭhipañcako tiriyaṃ dvihatthopi 
 vaṭṭati  Nivāsanena pārupanenapi hi sakkā nābhiṃ paṭicchādetunti  
 Vuttappamāṇato pana atirekaṃ ca ūnakaṃ ca parikkhāracolanti 
 adhiṭṭhātabbaṃ  Tattha yasmā dve cīvarassa adhiṭṭhānāni kāyena 
 vā adhiṭṭheti vācāya vā adhiṭṭhetīti vuttaṃ tasmā purāṇasaṅghāṭiṃ 
 imaṃ saṅghāṭiṃ paccuddharāmīti paccuddharitvā navasaṅghāṭiṃ hatthena 
 gahetvā vā sarīrāvayave ṭhapetvā vā imaṃ saṅghāṭiṃ adhiṭṭhāmīti 
 cittena ābhogaṃ katvā kāyavikāraṃ karontena kāyena 
 adhiṭṭhātabbā  Idaṃ kāyena adhiṭṭhānaṃ  Taṃ yenakenaci sarīrāvayavena 
 aphusantassa na vaṭṭati  Vācāya adhiṭṭhāne pana vacībhedaṃ katvā 
 vācāya adhiṭṭhātabbā  Tatra duvidhaṃ adhiṭṭhānaṃ  Sace 
 hatthapāse hoti imaṃ saṅghāṭiṃ adhiṭṭhāmīti vācā bhinditabbā  
 Atha antogabbhe vā uparipāsāde vā sāmantavihāre vā hoti 
  Footnote     vi  mahāvagga          
  
  
 page     
 Ṭhapitaṭṭhānaṃ sallakkhetvā etaṃ saṅghāṭiṃ adhiṭṭhāmīti vācā bhinditabbā  
 Esa nayo uttarāsaṅge antaravāsake ca  Nāmamattameva 
 hi viseso  Tasmā sabbāni saṅghāṭiṃ uttarāsaṅgaṃ antaravāsakanti 
 evaṃ attano nāmeneva adhiṭṭhātabbāni  Sace adhiṭṭhahitvā 
 ṭhapitavatthehi saṅghāṭiādīni karoti niṭṭhite rajane ca kappeti 
 ca imaṃ paccuddharāmīti paccuddharitvā puna adhiṭṭhātabbāni  
 Adhiṭṭhitena pana saddhiṃ mahantatarameva dutiyapaṭaṃ vā khaṇḍaṃ vā 
 saṃsibbantena puna adhiṭṭhātabbaṃ  Same vā khuddake vā 
 adhiṭṭhānakiccaṃ natthi  Ticīvaraṃ pana parikkhāracolaṃ adhiṭṭhātuṃ vaṭṭati 
 na vaṭṭatīti  Mahāpadumatthero kirāha ticīvaraṃ ticīvarameva adhiṭṭhātabbaṃ 
 sace parikkhāracolādhiṭṭhānaṃ labheyya uddositasikkhāpade parihāro 
 niratthako bhaveyyāti  Evaṃ vutte kira avasesā bhikkhū āhaṃsu 
 parikkhāracolaṃpi bhagavatā adhiṭṭhātabbanti vuttaṃ tasmā vaṭṭatīti  
 Mahāpaccariyaṃpi vuttaṃ parikkhāracolaṃ nāma pāṭekkaṃ nidhānamukhametaṃ 
 ticīvaraṃ parikkhāracolanti adhiṭṭhahitvā paribhuñjituṃ vaṭṭatīti  
 Uddositasikkhāpade pana ticīvaraṃ adhiṭṭhahitvā pariharantassa parihāro 
 vuttoti  Ubhatovibhaṅgabhāṇako puṇṇavālikavāsī mahātissattheropi 
 kira āha pubbe mayaṃ mahātherānaṃ assumhā araññavāsino bhikkhū 
 rukkhasusirādīsu cīvaraṃ ṭhapetvā padhānaṃ padahanatthāya gacchanti 
 sāmantavihāre dhammassavanatthāya gatānaṃ ca nesaṃ suriye uṭṭhite 
 sāmaṇerā vā daharabhikkhū vā pattacīvaraṃ gahetvā gacchanti tasmā 
  
  
 page     
 Sukhaparibhogatthaṃ ticīvaraṃ parikkhāracolaṃ adhiṭṭhātuṃ vaṭṭatīti  
 Mahāpaccariyaṃpi vuttaṃ pubbe āraññikā bhikkhū abaddhasīmāyaṃ 
 dupparihāranti ticīvaraṃ parikkhāracolameva adhiṭṭhahitvā paribhuñjiṃsūti  
 Vassikasāṭikā anatirittappamāṇā nāmaṃ gahetvā vuttanayeneva cattāro 
 vassike māse adhiṭṭhātabbā tato paraṃ paccuddharitvā vikappetabbā  
 Vaṇṇabhedamattarattāpi cesā vaṭṭati  Dve pana na vaṭṭanti  
 Nisīdanaṃ vuttanayena adhiṭṭhātabbameva tañca kho pamāṇayuttaṃ ekameva  
 Dve na vaṭṭanti  Paccattharaṇaṃpi adhiṭṭhātabbameva  Taṃ pana 
 mahantaṃpi vaṭṭati ekaṃpi vaṭṭati bahūnipi vaṭṭanti  Nīlaṃpi pītakaṃpi 
 sadasaṃpi pupphadasaṃpīti sabbappakāraṃ vaṭṭati  Sakiṃ adhiṭṭhitaṃ adhiṭṭhitameva 
 hoti  Kaṇḍupaṭicchādi yāva ābādho atthi tāva pamāṇikā 
 adhiṭṭhātabbā  Ābādhe vūpasante paccuddharitvā vikappetabbā  
 Ekāva vaṭṭati  Mukhapuñchanacolaṃ adhiṭṭhātabbameva  
 Yāva ekaṃ dhovīyati tāva aññaṃ paribhogatthāya icchitabbanti 
 dvepi vaṭṭanti  Apare pana therā nidhānamukhametaṃ bahūnipi 
 vaṭṭantīti vadanti  Parikkhāracole gaṇanā nāma natthi yattakaṃ 
 icchati tattakaṃ adhiṭṭhātabbameva  Thavikāpi parissāvanaṃpi 
 vikappanūpagapacchimacīvarappamāṇaṃ parikkhāracolanti adhiṭṭhātabbameva  
 Bahūnipi ekato katvā imāni cīvarāni parikkhāracolāni 
 adhiṭṭhāmīti adhiṭṭhātuṃpi vaṭṭatiyeva  Bhesajjanavakammamātāpituādīnaṃ 
 atthāya ṭhapentenapi adhiṭṭhātabbameva  Mahāpaccariyaṃ pana 
  
  
 page     
 Āpattīti vuttaṃ  Mañcabhisī pīṭhakabhisī bimbohanaṃ pāvāro kojavo 
 cāti etesu pana senāsanaparikkhāratthāya dinnapaccattharaṇesu ca 
 adhiṭṭhānakiccaṃ natthiyeva  
      Adhiṭṭhitacīvaraṃ pana paribhuñjato kathaṃ adhiṭṭhānaṃ vijahatīti  
 Aññassa dānena acchinditvā gahaṇena vissāsaggāhena 
 hīnāyāvattanena sikkhāpaccakkhānena kālakiriyāya liṅgaparivattanena 
 paccuddharaṇena chiddabhāvenāti imehi navahi kāraṇehi vijahati  Tattha 
 purimehi aṭṭhahi sabbacīvarāni adhiṭṭhānaṃ vijahanti  Chiddabhāvena 
 pana ticīvarasseva sabbaṭṭhakathāsu adhiṭṭhānavijahanaṃ vuttaṃ  Tañca 
 nakhapiṭṭhippamāṇakena chiddena  Tattha nakhapiṭṭhippamāṇaṃ 
 kaniṭṭhaṅgulīnakhavasena veditabbaṃ  Chiddañca vinividdhameva  Chiddassa hi 
 abbhantare ekatantu cepi acchinno hoti  rakkhati  Tattha 
 saṅghāṭiyā ca uttarāsaṅgassa ca dīghantato vidatthippamāṇassa 
 tiriyantato aṭṭhaṅgulappamāṇassa padesassa orato chiddaṃ adhiṭṭhānaṃ 
 bhindati  Antaravāsakassa pana dīghantato vidatthippamāṇasseva 
 tiriyantato caturaṅgulappamāṇassa padesassa orato chiddaṃ adhiṭṭhānaṃ 
 bhindati  Parato na bhindati  Tasmā jāte chidde taṃ cīvaraṃ 
 atirekacīvaraṭṭhāne tiṭṭhati sūcikammaṃ katvā puna adhiṭṭhātabbaṃ  
 Mahāsumatthero panāha pamāṇacīvarassa yattha katthaci chiddaṃ 
 adhiṭṭhānaṃ bhindati mahantassa ca pamāṇato bahi chindaṃ   adhiṭṭhānaṃ 
  Footnote     chiddo  
  
  
 page     
 Na bhindati anto jātaṃ   bhindatīti  Karaviyatissatthero āha 
 khuddakaṃ mahantaṃ nappamāṇaṃ dve cīvarāni pārupantassa vāmahatthe 
 saṅgharitvā ṭhapitaṭṭhāne chiddaṃ adhiṭṭhānaṃ na bhindati orabhāge bhindati 
 antaravāsakassāpi ovaṭṭikaṃ karontena saṅgharitaṭṭhāne chiddaṃ 
 na bhindati tato oraṃ bhindatīti  Andhakaṭṭhakathāyaṃ pana ticīvare 
 mahāsumattheravādaṃ pamāṇaṃ katvā uttariṃpi idaṃ vuttaṃ pacchimappamāṇaṃ 
 adhiṭṭhānaṃ rakkhatīti parikkhāracole dīghaso   aṭṭhaṅgule sugataṅgulena 
 tiriyaṃ caturaṅgule yattha katthaci chiddaṃ adhiṭṭhānaṃ vijahati mahante 
 cole tato parena chiddaṃ adhiṭṭhānaṃ na vijahati esa nayo sabbesu 
 adhiṭṭhātabbakesu cīvaresūti  Tattha yasmā sabbesaṃpi 
 adhiṭṭhātabbakacīvarānaṃ vikappanūpagapacchimappamāṇato ūnakaṃ aññaṃ 
 pacchimappamāṇaṃ nāma natthi  Yaṃ hi nisīdanakaṇḍupaṭicchādivassikasāṭikānaṃ 
 pamāṇaṃ vuttaṃ taṃ ukkaṭṭhaṃ tato uttariṃ paṭisiddhattā na 
 pacchimaṃ tato heṭṭhā apaṭisiddhattā  Ticīvarassapi sugatacīvarappamāṇato 
 ūnakattaṃ ukkaṭṭhappamāṇameva  Pacchimaṃ pana visuṃ sutte 
 vuttaṃ natthi  Mukhapuñchanapaccattharaṇaparikkhāracolānaṃ ukkaṭṭhaparicchedo 
 natthiyeva  Vikappanūpagapacchimena pana paricchedo vutto  Tasmā 
 yaṃ tāva andhakaṭṭhakathāyaṃ pacchimappamāṇaṃ adhiṭṭhānaṃ rakkhatīti 
 vatvā tattha parikkhāracolasseva sugataṅgulena 
 aṭṭhaṅgulacaturaṅgulapacchimappamāṇaṃ dassetvā itaresaṃ ca ticīvarādīnaṃ 
  Footnote     jāto      dīghato  
  
  
 page     
 Muṭṭhipañcakādibhedaṃ pacchimappamāṇaṃ sandhāya esa nayo sabbesu 
 adhiṭṭhātabbakesu cīvaresūti vuttaṃ taṃ na sameti  Karaviyatissattheravādepi 
 dīghantatoyeva chiddaṃ dassitaṃ tiriyantato na dassitaṃ tasmā so 
 aparicchinno  Mahāsumattheravāde pamāṇacīvarassa yattha katthaci chiddaṃ 
 adhiṭṭhānaṃ bhindati mahantassa pamāṇato bahi chiddaṃ adhiṭṭhānaṃ na 
 bhindatīti vuttaṃ  Idaṃ pana na vuttaṃ idaṃ nāma pamāṇacīvaraṃ ito 
 uttariṃ mahantaṃ cīvaranti  Apicettha ticīvarādīnaṃ muṭṭhipañcakādibhedaṃ 
 pacchimappamāṇanti adhippetaṃ tattha yadi pacchimappamāṇato bahi 
 chiddaṃ adhiṭṭhānaṃ na bhindeyya ukkaṭṭhapattassāpi majjhimapattassa 
 vā omakappamāṇato bahi chiddaṃ adhiṭṭhānaṃ na bhindeyya na ca 
 na bhindati tasmā ayaṃpi vādo aparicchinno  Yo panāyaṃ 
 sabbappaṭhamo aṭṭhakathāvādo ayamettha pamāṇaṃ  Kasmā  
 Paricchedasabbhāvato  Ticīvarassa hi pacchimappamāṇaṃ ca chiddappamāṇaṃ ca 
 chiddappadesappamāṇaṃ ca sabbaaṭṭhakathāsuyeva paricchinditvā vuttaṃ  
 Tasmā sveva vādo pamāṇaṃ  Addhā hi so bhagavato adhippāyaṃ 
 anugantvā vutto  Itaresu pana neva paricchedo atthi 
 na pubbāparaṃ sametīti  Yo pana dubbalaṭṭhāne paṭhamaṃ aggaḷaṃ datvā 
 pacchā dubbalaṭṭhānaṃ bhinditvā apaneti adhiṭṭhānaṃ na bhijjati  
 Maṇḍalaparivattanepi eseva nayo  Dupaṭassa ekasmiṃ paṭale chidde 
 vā jāte galite vā adhiṭṭhānaṃ na bhijjati  Khuddakaṃ cīvaraṃ 
 mahantaṃ karoti mahantaṃ vā khuddakaṃ karoti adhiṭṭhānaṃ na bhijjati  
  
  
 page     
 Ubho koṭiyo majjhe karonto sace paṭhamaṃ chinditvā pacchā 
 ghaṭeti adhiṭṭhānaṃ bhijjati  Atha ghaṭetvā pacchā chindati na 
 bhijjati  Rajakehi dhovāpetvā setaṃ kārāpentassāpi adhiṭṭhānaṃ 
 adhiṭṭhānamevāti  
      Ayaṃ tāva antodasāhaṃ adhiṭṭheti vikappetīti ettha adhiṭṭhāne 
 vinicchayo  
      Vikappane pana dve vikappanā sammukhā vikappanā ca parammukhā 
 vikappanā ca  Kathaṃ sammukhā vikappanā hotīti  Cīvarānaṃ 
 ekabahubhāvaṃ sannihitāsannihitabhāvañca ñatvā imaṃ cīvaranti vā 
 imāni cīvarānīti vā etaṃ cīvaranti vā etāni cīvarānīti vā 
 vatvā tuyhaṃ vikappemīti vattabbaṃ  Ayamekā sammukhā vikappanā  
 Ettāvatā nidhetuṃ vaṭṭati  Paribhuñjituṃ vā vissajjetuṃ vā adhiṭṭhātuṃ 
 vā na vaṭṭati  Mayhaṃ santakaṃ mayhaṃ santakāni paribhuñja vā 
 vissajjehi vā yathāpaccayaṃ vā karohīti evaṃ pana vutte paccuddhāro 
 nāma hoti tato pabhūti paribhogādayopi vaṭṭanti  Aparo nayo  
 Tatheva cīvarānaṃ ekabahubhāvaṃ sannihitāsannihitabhāvañca ñatvā tasseva 
 bhikkhuno santike imaṃ cīvaranti vā imāni cīvarānīti vā etaṃ 
 cīvaranti vā etāni cīvarānīti vā vatvā pañcasu sahadhammikesu 
 aññatarassa attanā abhirucitassa yassa kassaci nāmaṃ gahetvā tissassa 
 bhikkhuno vikappemīti vā tissāya bhikkhuniyā tissāya sikkhamānāya 
 tissassa sāmaṇerassa tissāya sāmaṇeriyā vikappemīti vā vattabbaṃ  
  
  
 page     
 Ayaṃ aparāpi sammukhā vikappanā  Ettāvatā nidhetuṃ vaṭṭati  
 Paribhogādīsu pana ekaṃpi na vaṭṭati  Tena pana bhikkhunā tissassa 
 bhikkhuno santakaṃ  pe  Tissāya sāmaṇeriyā santakaṃ paribhuñja vā 
 vissajjehi vā yathāpaccayaṃ vā karohīti vutte paccuddhāro nāma 
 hoti tato pabhūti paribhogādayopi vaṭṭanti  Kathaṃ parammukhā 
 vikappanā hotīti  Cīvarānaṃ tatheva ekabahubhāvaṃ sannihitāsannihitabhāvaṃ 
 ca ñatvā imaṃ cīvaranti vā imāni cīvarānīti vā etaṃ 
 cīvaranti vā etāni cīvarānīti vā vatvā tuyhaṃ vikappanatthāya 
 dammīti vattabbaṃ  Tena vattabbo ko te mitto vā sandiṭṭho 
 vā sambhatto vāti  Tato itarena purimanayeneva tisso bhikkhūti 
 vā  pe  Tissā sāmaṇerīti vā vattabbaṃ  Puna tena bhikkhunā 
 ahaṃ tissassa bhikkhuno dammīti vā  pe  Tissāya sāmaṇeriyā 
 dammīti vā vattabbaṃ  Ayaṃ parammukhā vikappanā  Ettāvatā 
 nidhetuṃ vaṭṭati  Paribhogādīsu pana ekaṃpi na vaṭṭati  Tena pana 
 bhikkhunā dutiyasammukhā vikappanāyaṃ vuttanayeneva itthannāmassa santakaṃ 
 paribhuñja vā vissajjehi vā yathāpaccayaṃ vā karohīti vutte 
 paccuddhāro nāma hoti tato pabhūti paribhogādayopi vaṭṭanti  Dvinnaṃpi 
 vikappanānaṃ kiṃ nānākaraṇaṃ  Sammukhā vikappanāya sayaṃ vikappetvā 
 parena paccuddharāpeti parammukhā vikappanāya pareneva vikappāpetvā 
 pareneva paccuddharāpeti idamettha nānākaraṇaṃ  Sace pana yassa 
 vikappeti so paññattikovido na hoti na jānāti paccuddharituṃ 
  
  
 page     
 Taṃ cīvaraṃ gahetvā aññassa byattassa santikaṃ gantvā puna 
 vikappetvā paccuddharāpetabbaṃ  Vikappitavikappanā nāmesā vaṭṭati  
 Ayaṃ vikappetīti imasmiṃ pade vinicchayo  Anujānāmi bhikkhave 
 ticīvaraṃ adhiṭṭhātuṃ na vikappetunti   ādivacanato ca idaṃ vikappetīti 
 avisesena vuttavacanaṃ viruddhaṃ viya dissati na ca viruddhaṃ tathāgatā 
 bhāsanti tasmā evamassa attho veditabbo ticīvaraṃ ticīvarasaṅkhepena 
 pariharato adhiṭṭhātumeva anujānāmi na vikappetuṃ vassikasāṭikaṃ 
 pana cātummāsato paraṃ vikappetumeva na adhiṭṭhātuṃ   evañca sati 
 yo ticīvare ekena cīvarena vippavasitukāmo hoti tassa 
 cīvarādhiṭṭhānaṃ paccuddharitvā vippavāsasukhatthaṃ vikappanāya okāso 
 dinno hoti dasāhātikkame anāpattīti    Etena upāyena 
 sabbattha vikappanāya apaṭisiddhabhāvo veditabboti  
      Vissajjetīti aññassa deti kathaṃ pana dinnaṃ hoti kathaṃ ca 
 gahitaṃ  Idaṃ tuyhaṃ demi dadāmi dajjāmi oṇojemi pariccajāmi 
 vissajjāmīti vā itthannāmassa demi  pe  Nissajjāmīti vā vadati 
 sammukhāpi parammukhāpi dinnameva hoti  Tuyhaṃ gaṇhāhīti vutte 
 mayhaṃ gaṇhāmīti vadati sudinnaṃ sugahitañca  Tava santakaṃ karohi 
 tava santakaṃ hotu tava santakaṃ karissasīti vutte mama santakaṃ 
 karomi mama santakaṃ hotu mama santakaṃ karissāmīti vadati duddinnaṃ 
  Footnote     vi  mahāvagga           ito paraṃ itisaddo icchitabbo     idha 
  itisaddo atireko paññāyati  
  
  
 page     
 Duggahitañca  Neva dātuṃ jānāti na itaro gahetuṃ  Sace 
 pana tava santakaṃ karohīti vutte sādhu bhante mayhaṃ gaṇhāmīti 
 gaṇhāti duddinnaṃ sugahitaṃ  Sace pana eko gaṇhāhīti vadati 
 itaro na gaṇhāmīti vadati puna so dinnaṃ mayā tuyhaṃ gaṇhāhīti 
 vadati itaropi na mayhaṃ iminā atthoti vadati tato purimopi 
 mayā dinnanti dasāhaṃ atikkāmeti pacchimopi mayā paṭikkhittanti 
 kassa āpatti na kassa āpatti  Na kassaci yassa pana 
 ruccati tena adhiṭṭhahitvā paribhuñjitabbaṃ  Yo pana adhiṭṭhāne 
 vematiko tena kiṃ kātabbaṃ  Vematikabhāvaṃ ārocetvā sace 
 anadhiṭṭhitaṃ bhavissati evaṃ me kappiyaṃ hotīti vatvā vuttanayeneva 
 nissajjitabbaṃ  Na hi evaṃ jānāpetvā vinayakammaṃ karontassa 
 musāvādo hoti  Keci pana ekena bhikkhunā vissāsaṃ gahetvā 
 puna dinnaṃ vaṭṭatīti vadanti  Taṃ na yujjati  Na hi tassetaṃ 
 vinayakammaṃ  Nāpi taṃ ettakena aññaṃ vatthu hoti  Nassatīti 
 ādi uttānatthameva  Yo na dadeyya āpatti dukkaṭassāti ettha 
 mayhaṃ dinnaṃ imināti imāya saññāya na dentassa dukkaṭaṃ  Tassa 
 santakabhāvaṃ pana ñatvā lesena acchindanto bhaṇḍaṃ agghāpetvā 
 kāretabboti  
      Samuṭṭhānādīsu idaṃ sikkhāpadaṃ kaṭhinasamuṭṭhānaṃ nāma kāyavācato ca 
 samuṭṭhāti kāyavācācittato ca anadhiṭṭhānena ca avikappanena ca 
 āpajjanato akiriyā saññāya na muccati ajānantopi āpajjatīti 
  
  
 page     
 Nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ 
 ticittaṃ tivedananti  
      Samantapāsādikāya vinayasaṃvaṇṇanāya paṭhamakaṭhinasikkhāpadavaṇṇanā 
 niṭṭhitā  
      {   } Tena samayena buddho bhagavāti uddositasikkhāpadaṃ  Tattha 
 santaruttarenāti antaranti antaravāsako vuccati  Uttaranti 
 uttarāsaṅgo  Saha antarena uttaraṃ santaruttaraṃ  Tena 
 santaruttarena  Saha antaravāsakena uttarāsaṅgenāti attho  
 Kaṇṇakitānīti sedena phuṭṭhokāsesu sañjātakāḷasetamaṇḍalāni  
 Addasā kho āyasmā ānando senāsanacārikaṃ āhiṇḍantoti 
 thero kira bhagavati divāpaṭisallānatthāya gandhakuṭiṃ paviṭṭhe taṃ okāsaṃ 
 labhitvā dunnikkhittāni dārubhaṇḍamattikābhaṇḍāni paṭisāmento 
 asammaṭṭhaṭṭhānaṃ sammajjanto gilānehi bhikkhūhi saddhiṃ paṭisanthāraṃ 
 karonto tesaṃ bhikkhūnaṃ senāsanaṭṭhānaṃ sampatto addasa  Tena 
 vuttaṃ addasā kho āyasmā ānando senāsanacārikaṃ āhiṇḍantoti  
      {   } Avippavāsasammatiṃ dātunti avippavāse sammati avippavāsasammati  
 Avippavāsāya vā sammati avippavāsasammati  Ko 
 panettha ānisaṃso  Yena cīvarena vippavasati taṃ nissaggiyaṃ na 
 hoti āpattiñca na āpajjati  Kittakaṃ kālaṃ  Mahāsumatthero 
 tāva āha yāva rogo na vūpasamati vūpasante pana roge sīghaṃ 
 cīvaraṭṭhānaṃ āgantabbanti  Mahāpadumatthero āha sīghaṃ āgacchato 
  
  
 page     
 Rogo paṭikuppeyya tasmā saṇikaṃ āgantabbaṃ yato paṭṭhāya 
 hi satthaṃ vā pariyesati gacchāmīti ābhogaṃ vā karoti tato 
 paṭṭhāya vaṭṭati na dāni gamissāmīti evaṃ pana dhuranikkhepaṃ 
 karontena paccuddharitabbaṃ atirekacīvaraṭṭhāne ṭhassatīti  Sace 
 panassa rogo paṭikuppati kiṃ kātabbanti  Pussadevatthero tāva 
 āha sace soyeva rogo paṭikuppati sāeva sammati puna 
 sammatidānakiccaṃ natthi athañño kuppati puna dātabbā sammatīti  
 Upatissatthero āha so vā rogo hotu añño vā puna 
 sammatidānakiccaṃ natthīti  
      {      } Niṭṭhitacīvarasmiṃ bhikkhunāti idha pana purimasikkhāpade viya atthaṃ 
 aggahetvā niṭṭhite cīvarasmiṃ bhikkhunoti evaṃ sāmivasena 
 karaṇavacanassa attho veditabbo  Karaṇavasena hi bhikkhunā idaṃ nāma 
 kātabbanti natthi sāmivasena pana bhikkhuno cīvarasmiṃ niṭṭhite 
 kaṭhine ca ubbhate evaṃ chinnapalibodho ekarattampi ce bhikkhu 
 ticīvarena vippavaseyyāti evaṃ attho yujjati  Tattha ticīvarenāti 
 adhiṭṭhitesu tīsu cīvaresu yenakenaci  Ekena vippavuṭṭhopi hi 
 ticīvarena vippavuṭṭho hoti paṭisiddhapariyāpannena vippavuṭṭhattā  
 Tenevassa padabhājane saṅghāṭiyā vāti ādi vuttaṃ  Vippavaseyyāti 
 vippavuṭṭho vaseyya  
      {      } Gāmo ekūpacāroti ādi avippavāsalakkhaṇavavaṭṭhāpanatthaṃ 
 vuttaṃ  Tato paraṃ yathākkamena tāneva paṇṇarasa mātikāpadāni 
  
  
 page     
 Vitthārento gāmo ekūpacāro nāmāti ādimāha  Tattha 
 ekakulassa gāmoti ekassa rañño vā gāmabhojakassa vā gāmo  
 Parikkhittoti yenakenaci pākārena vā vatiyā vā parikhāya vā 
 parikkhitto  Ettāvatā ekakulassa gāmassa ekūpacāratā dassitā  
 Antogāme vaṭṭhabbanti evarūpe gāme cīvaraṃ nikkhipitvā gāmantare 
 yathārucite ṭhāne aruṇaṃ uṭṭhāpetuṃ vaṭṭati  Aparikkhittoti iminā 
 tasseva gāmassa nānūpacāratā dassitā  Tasmiṃ ghare vaṭṭhabbanti 
 evarūpe gāme yasmiṃ ghare cīvaraṃ nikkhittaṃ tattha vaṭṭhabbaṃ  
 Hatthapāsā vā na vijahitabbanti athavā taṃ gharaṃ samantato 
 hatthapāsā na vijahitabbaṃ  Aḍḍhateyyaratanappamāṇappadesā uddhaṃ na 
 vijahitabbanti vuttaṃ hoti  Aḍḍhateyyaratanabbhantare pana vaṭṭhuṃ 
 vaṭṭati  Taṃ pamāṇaṃ atikkamitvā sacepi iddhimā bhikkhu ākāse 
 aruṇaṃ uṭṭhāpeti nissaggiyameva hoti  Ettha ca yasmiṃ ghareti 
 gharaparicchedo ekakulassa nivesanaṃ hotīti ādinā lakkhaṇena 
 veditabbo  {   } Nānākulassa gāmoti nānārājūnaṃ vā gāmabhojakānaṃ vā 
 gāmo vesālīkusinārādisadiso  Parikkhittoti iminā nānākulassa 
 gāmassa ekūpacāratā dassitā  Sabhāye vā dvāramūle vāti 
 ettha sabhāyanti liṅgabyattayena sabhā vuttā  Dvāramūleti 
 nagaradvārassa samīpe  Idaṃ vuttaṃ hoti evarūpe gāme yasmiṃ ghare 
 cīvaraṃ nikkhittaṃ tattha vā vaṭṭhabbaṃ  Tattha saddasaṅghuṭṭhena vā 
 janasambādhena vā vasituṃ asakkontena sabhāye vā vaṭṭhabbaṃ 
  
  
 page     
 Nagaradvāramūle vā  Tatrāpi vasituṃ asakkontena yattha katthaci 
 phāsukaṭṭhāne vasitvā antoaruṇe āgamma tesaṃyeva sabhāyadvāramūlānaṃ 
 hatthapāsā vā na vijahitabbaṃ    Gharassa pana cīvarassa vā 
 hatthapāse vaṭṭhabbameva natthi  Sabhāyaṃ gacchantena hatthapāse cīvaraṃ 
 nikkhipitvāti sace ghare aṭṭhapetvā sabhāye ṭhapessāmīti sabhāyaṃ 
 gacchati tena sabhāyaṃ gacchantena hatthapāse hatthaṃ pasāretvā 
 handimaṃ cīvaraṃ ṭhapemīti evaṃ nikkhepamukhe hatthapāsagate kismiṃci 
 āpaṇe cīvaraṃ nikkhipitvā purimanayeneva sabhāye vā vaṭṭhabbaṃ 
 dvāramūle vā hatthapāsā vā na vijahitabbaṃ  Tatrāyaṃ vinicchayo  
 Pussadevatthero tāva āha cīvarahatthapāse vasitabbaṃ natthi yattha 
 katthaci vīthihatthapāsepi sabhāyahatthapāsepi dvārahatthapāsepi vasituṃ 
 vaṭṭatīti  Upatissatthero panāha nagarassa bahūnipi dvārāni honti 
 bahūnipi sabhāyāni tasmā sabbattha na vaṭṭati yassā pana vīthiyā 
 cīvaraṃ ṭhapitaṃ yaṃ tassā sammukhaṭṭhāne sabhāyañca dvārañca tassa 
 sabhāyassa ca dvārassa ca hatthapāsā na vijahitabbaṃ evaṃ hi sati 
 sakkā cīvarassa pavuttiṃ jānitunti  Sabhāyaṃ pana gacchantena yassa 
 āpaṇikassa hatthe nikkhittaṃ sace so taṃ cīvaraṃ atiharitvā ghare 
 nikkhipati vīthihatthapāso na rakkhati gharasseva hatthapāse vaṭṭhabbaṃ  
 Sace mahantaṃ gharaṃ hoti dve vīthiyo pharitvā ṭhitaṃ purato vā pacchato 
 vā hatthapāseyeva aruṇo uṭṭhāpetabbo  Sabhāye nikkhipitvā pana 
  Footnote     idha itisaddo icchitabbo  
  
  
 page     
 Sabhāye vā tassa sammukhe nagaradvāramūle vā tesaṃyeva hatthapāse 
 vā aruṇaṃ   uṭṭhāpetabbaṃ  Aparikkhittoti iminā tasseva gāmassa 
 nānūpacāratā dassitā  Etenevūpāyena sabbattha ekūpacāratā ca 
 nānūpacāratā ca veditabbā  Pāliyaṃ pana gāmo ekūpacāro 
 nāmāti evaṃ ādimhi ajjhokāso ekūpacāro nāmāti evaṃ 
 ante ca ekameva mātikāpadaṃ uddharitvā padabhājanaṃ vitthāritaṃ  
 Tasmā tasseva padassānusārena sabbattha parikkhepādivasena 
 ekūpacāratā aparikkhepādivasena nānūpacāratā ca veditabbā  
      {      } Nivesanādīsu ovarakāti gabbhānaṃyevetaṃ pariyāyavacanaṃ  Hatthapāsā 
 vāti gabbhassa vā gharassa vā hatthapāsā  Dvāramūle vāti 
 sabbesaṃ sādhāraṇe gharadvāramūle vā  Hatthapāsā vāti gabbhassa 
 vā gharassa vā gharadvāramūlassa vā hatthapāsā  {      } Uddositoti 
 yānādīnaṃ bhaṇḍānaṃ sālā  Ito paṭṭhāya nivesane vuttanayeneva 
 vinicchayo veditabbo  Aṭṭoti paṭirājādipaṭibāhanatthaṃ iṭṭhakāhi 
 kato bahalabhittiko catuppañcabhūmiko paṭissayaviseso  Māloti 
 ekakūṭasaṅgahito caturassapāsādo  Pāsādoti dīghapāsādo  
 Hammiyanti muṇḍacchadanapāsādo  {   } Sattabbhantarāti ettha etaṃ 
 abbhantaraṃ aṭṭhavīsatihatthaṃ hoti  Satthoti sace sattho gacchanto 
 gāmaṃ vā nadiṃ vā pariyādayitvā tiṭṭhati anto paviṭṭhena saddhiṃ 
 ekābaddho hutvā orañca pārañca pharitvā ṭhito hoti 
  Footnote     puṃliṅgo kātabbo  ito paresupi tatheva kātabbaṃ  
  
  
 page     
 Satthaparihārova labbhati  Atha gāme vā nadiyā vā pariyāpanno hoti 
 anto paviṭṭho sattho gāmaparihāro ceva nadīparihāro ca 
 labbhati  Sace vihārasīmaṃ atikkamitvā tiṭṭhati antosīmāyaṃ cīvaraṃ 
 hoti tattha vihāraṃ gantvā vasitabbaṃ  Sace bahisīmāyaṃ cīvaraṃ hoti 
 satthasamīpeyeva vasitabbaṃ  Sace gacchanto sakaṭe vā bhagge 
 goṇe vā naṭṭhe antarā chijjati yasmiṃ koṭṭhāse cīvaraṃ 
 nikkhittaṃ tattha vasitabbaṃ  {   } Ekakulassa khette hatthapāso nāma 
 cīvarassa hatthapāsoyeva  Nānākulassa khette hatthapāso nāma 
 khettadvārassa hatthapāso  Aparikkhitte cīvarasseva hatthapāsova  
      {      } Dhaññakaraṇanti khalaṃ vuccati  Ārāmoti pupphārāmo phalārāmo 
 vā  Dvīsupi khette vuttasadisova vinicchayo  Vihāroti 
 nivesanasadisova vinicchayo  Rukkhamūle antochāyāyanti chāyāya 
 phuṭṭhokāsassa antoyeva  Viralasākhassa pana rukkhassa ātapena 
 phuṭṭhokāse ṭhapitaṃ nissaggiyameva hoti  Tasmā tādisassa 
 sākhāchāyāya vā khandhacchāyāya vā ṭhapetabbaṃ  Sace sākhāya vā 
 viṭape vā ṭhapeti upari aññassa sākhāchāyāya phuṭṭhokāseyeva 
 ṭhapetabbaṃ  Khujjarukkhassa chāyā dūraṃ gacchati chāyāya  Ghanaṭṭhāne 
 ṭhapetuṃ vaṭṭatiyeva  Idhāpi hatthapāso cīvarahatthapāsoyeva  Agāmake 
 araññeti agāmakaṃ nāma araññaṃ vijjhāṭavīādīsu vā samuddamajjhe 
 vā macchabandhānaṃ agamanapathesu dīpakesu labbhati  Samantā 
 sattabbhantarāti majjhe ṭhitassa sabbadisāsu sattabbhantarā vinibbedhena 
  
  
 page     
 Cuddasa honti  Majjhe nisinno puratthimāya vā pacchimāya vā 
 disāya pariyante ṭhitacīvaraṃ rakkhati  Sace pana aruṇuggamanasamaye 
 kesaggamattaṃpi puratthimadisaṃ gacchati pacchimāya disāya cīvaraṃ 
 nissaggiyaṃ hoti  Esa nayo itarasmiṃ  Uposathakāle pana 
 parisapariyante nisinnabhikkhuto paṭṭhāya sattabbhantarasīmā sodhetabbā  
 Yattakaṃ bhikkhusaṅgho vaḍḍhati sīmāpi tattakaṃ vaḍḍhati  
      {   } Anissajjitvā paribhuñjati āpatti dukkaṭassāti ettha sace 
 padhāniko bhikkhu sabbarattiṃ padhānamanuyuñjitvā paccūsasamaye 
 nahāyissāmīti nikkhamati tīṇipi cīvarāni nadītīre ṭhapetvā nadiṃ 
 otarati nahāyantasseva cassa aruṇaṃ uṭṭhahati kiṃ kātabbaṃ so 
 hi yadi uttaritvā cīvaraṃ nivāseti nissaggiyaṃ cīvaraṃ anissajjitvā 
 paribhuñjanapaccayā dukkaṭaṃ āpajjati atha naggo gacchati evaṃpi 
 dukkaṭaṃ āpajjatīti  Na āpajjati so hi yāva aññaṃ bhikkhuṃ 
 disvā vinayakammaṃ na karoti tāva tesaṃ cīvarānaṃ aparibhogārahattā 
 naṭṭhacīvaraṭṭhāne ṭhito hoti naṭṭhacīvarassa ca akappiyaṃ nāma 
 natthi tasmā ekaṃ nivāsetvā dve hatthena gahetvā vihāraṃ 
 gantvā vinayakammaṃ kātabbaṃ  Sace dūre vihāro hoti antarāmagge 
 manussā sañcaranti te disvā ekaṃ nivāsetvā ekaṃ pārupitvā 
 ekaṃ aṃsakūṭe ṭhapetvā gantabbaṃ  Sace vihāre sabhāgaṃ bhikkhuṃ na passati 
 bhikkhācāraṃ gatā honti saṅghāṭiṃ bahigāme ṭhapetvā santaruttarena 
 āsanasālaṃ gantvā vinayakammaṃ kātabbaṃ  Sace bahigāme corabhayaṃ 
  
  
 page     
 Hoti pārupitvā gantabbaṃ  Sace āsanasālā sambādhā hoti 
 janākiṇṇā na sakkā ekamante cīvaraṃ apanetvā vinayakammaṃ 
 kātuṃ ekaṃ bhikkhuṃ ādāya bahigāmaṃ gantvā vinayakammaṃ katvā 
 cīvarāni paribhuñjitabbāni  Sace bhikkhū daharānaṃ hatthe pattacīvaraṃ 
 datvā maggaṃ gacchantā pacchime yāme sayitukāmā honti attano 
 attano cīvaraṃ hatthapāse katvāva sayitabbaṃ  Sace gacchantānaṃyeva 
 asampattesu daharesu aruṇo uggacchati cīvarāni nissaggiyāni 
 honti  Nissayo pana na paṭippassambhati  Daharānaṃpi 
 purato gacchantānaṃ theresu asampattesupi eseva nayo  Maggaṃ 
 virajjhitvā araññe aññamaññaṃ apassantesupi eseva nayo  
 Sace pana daharā mayaṃ bhante muhuttaṃ sayitvā asukasmiṃ 
 nāma okāse tumhe sampāpuṇissāmāti vatvā yāva aruṇuggamanā 
 sayanti cīvaraṃ nissaggiyaṃ hoti nissayo ca paṭippassambhati  
 Dahare uyyojetvā theresu sayantesupi eseva nayo  Dvedhāpathaṃ 
 disvā therā ayaṃ maggoti daharā ayaṃ maggoti vatvā aññamaññassa 
 vacanaṃ aggahetvā gatāva saha aruṇassa uggamanāpi   cīvarāni 
 nissaggiyāni honti nissayo ca paṭippassambhati  Sace daharā 
 maggato okkamma antoaruṇeyeva nivattissāmāti bhesajjatthāya 
 gāmaṃ pavisitvā āgacchanti asampattānaṃyeva ca tesaṃ aruṇo 
 uggacchati cīvarāni nissaggiyāni honti nissayo pana na 
  Footnote     uggamanena  
  
  
 page     
 Paṭippassambhati  Sace pana dhenubhayena vā sunakhabhayena vā muhuttaṃ 
 ṭhatvā gamissāmāti ṭhatvā vā nisīditvā vā gacchanti antarāmagge 
 aruṇe uggate cīvarāni ca nissaggiyāni honti nissayo ca 
 paṭippassambhati  Sace antoaruṇeyeva āgamissāmāti antosīmāya 
 gāmaṃ paviṭṭhānaṃ antarā aruṇaṃ uggacchati neva cīvarāni 
 nissaggiyāni honti na nissayo paṭippassambhati  Sace pana 
 vibhāyatu vā mā vāti nisīdanti aruṇe uggatepi na cīvarāni 
 nissaggiyāni honti nissayo pana paṭippassambhati  Ye pana 
 upasampadādikammatthāya antoaruṇeyeva āgamissāmāti saussāheneva 
 bahiupacārasīmāya mālakaṃ pavisanti tattha aruṇaṃ uṭṭhahati cīvaraṃ 
 nissaggiyaṃ nissayo pana na paṭippassambhati  Tameva antoupacārasīmāya 
 mālakaṃ pavisanti aruṇe uggate cīvaraṃ na nissaggiyaṃ 
 nissayo na paṭippassambhati  Ye ca antoaruṇeyeva āgamissāmāti 
 sāmantavihāraṃ dhammassavanatthāya saussāhā gacchanti antarāmaggeyeva 
 ca nesaṃ aruṇaṃ uggacchati cīvarāni nissaggiyāni honti 
 nissayo pana na paṭippassambhati  Sace dhammagāravena yāva 
 pariyosānaṃ sutvāva gamissāmāti nisīdanti saha aruṇassa uggamanā 
 cīvarānipi nissaggiyāni honti nissayopi paṭippassambhati  
 Therena daharaṃ cīvaraṃ dhovanatthāya gāmantaraṃ pesentena attano 
 cīvaraṃ paccuddharitvāva dātabbaṃ  Daharassāpi cīvaraṃ paccuddharāpetvā 
 ṭhapetabbaṃ  Sace asatiyāpi gacchati attano cīvaraṃ paccuddharitvā 
  
  
 page     
 Daharassa cīvaraṃ vissāsena gahetabbaṃ ṭhapetvā  Sace thero na sarati 
 daharo ca sarati daharena attano cīvaraṃ paccuddharitvā therassa 
 cīvaraṃ vissāsena gahetvā gantvā vattabbaṃ bhante tumhākaṃ cīvaraṃ 
 adhiṭṭhahitvā paribhuñjathāti  Attano cīvaraṃ adhiṭṭhātabbaṃ  Evaṃ 
 ekassa satiyāpi āpattimokkho hotīti  Sesaṃ uttānatthameva  
      Samuṭṭhānādīsu paṭhamakaṭhinasikkhāpade anadhiṭṭhānaṃ avikappanañca 
 akiriyā idha apaccuddharaṇaṃ ayameva viseso  Sesaṃ sabbattha 
 vuttanayamevāti  
                Uddositasikkhāpadavaṇṇanā niṭṭhitā  
      {   } Tena samayenāti tatiyakaṭhinasikkhāpadaṃ  Tattha ussāpetvā 
 punappunaṃ vimajjatīti valīsu naṭṭhāsu idaṃ mahantaṃ bhavissatīti 
 maññamāno udakena siñcitvā pādehi akkamitvā hatthehi ussāpetvā 
 ukkhipitvā piṭṭhiyā ghaṃsati  Taṃ ātapena sukkhaṃ paṭhamappamāṇameva 
 hoti  So punapi tathā karoti  Tena vuttaṃ ussāpetvā 
 punappunaṃ vimajjatīti  Taṃ evaṃ kilamantaṃ bhagavā gandhakuṭiyaṃ nisinnova 
 disvā nikkhamitvā senāsanacārikaṃ āhiṇḍanto viya tattha 
 agamāsi  Tena vuttaṃ addasā kho bhagavāti ādi  
      {      } Ekādasamāseti ekaṃ pacchimakattikamāsaṃ ṭhapetvā sese ekādasamāse  
 Sattamāseti kattikamāsaṃyeva hemantike ca cattāroti pañcamāse 
 ṭhapetvā sese sattamāse  Kālepi ādissa dinnanti saṅghassa 
 vā idaṃ akālacīvaranti uddisitvā dinnaṃ ekassa puggalassa vā 
  
  
 page     
 Idaṃ tuyhaṃ dammīti dinnaṃ  Saṅghato vāti attano pattabhāgavasena 
 saṅghato vā uppajjeyya  Gaṇato vāti idaṃ suttantikagaṇassa dema 
 idaṃ ābhidhammikagaṇassāti evaṃ gaṇassa denti tato attano 
 pattabhāgavasena gaṇato vā uppajjeyya  No cassa pāripūrīti 
 no ce pāripūrī bhaveyya  Yattakena kariyamānaṃ adhiṭṭhānacīvaraṃ 
 pahoti taṃ ce cīvaraṃ tattakaṃ na bhaveyya ūnakaṃ bhaveyyāti 
 attho  Paccāsā hoti saṅghato vāti ādīsu asukadivasaṃ nāma 
 saṅgho cīvarāni labhissati gaṇo labhissati tato me cīvaraṃ 
 uppajjissatīti evaṃ saṅghato vā gaṇato vā paccāsā hoti  Athavā 
 ñātakehi me cīvaratthāya pesitaṃ mittehi pesitaṃ te āgatā cīvaraṃ 
 dassantīti evaṃ ñātito vā mittato vā paccāsā hoti  
 Paṃsukūlato  vāti ettha pana paṃsukūlaṃ vā lacchāmīti evaṃ paccāsā 
 hotīti yojetabbaṃ  Attano vā dhanenāti attano 
 kappāsasuttādinā dhanena asukadivasaṃ nāma lacchāmīti evaṃ vā paccāsā 
 hotīti attho  Tato ce uttariṃ nikkhipeyya satiyāpi paccāsāyāti 
 māsaparamato ce uttariṃ nikkhipeyya nissaggiyaṃ pācittiyanti 
 attho  Evaṃ pana avatvā yasmā antarā uppajjamāne 
 paccāsācīvare mūlacīvarassa uppannadivasato yāva vīsatimo divaso 
 tāva uppannaṃ paccāsācīvaraṃ mūlacīvaraṃ attano gatikaṃ karoti tato 
 uddhaṃ mūlacīvaraṃ patcāsācīvaraṃ attano gatikaṃ karoti tasmā taṃ 
 visesaṃ dassetuṃ tadahuppanne mūlacīvareti ādinā nayena pana   bhājanaṃ 
  Footnote     atirekaṃ maññe  
  
  
 page     
 Vuttaṃ  Taṃ uttānatthameva  Visabhāge uppanne mūlacīvareti 
 yadi mūlacīvaraṃ saṇhaṃ paccāsācīvaraṃ thūlaṃ neva sakkā yojetuṃ 
 rattiyo ca sesā honti na tāva māso pūrati  Na akāmāti 
 akāmena cīvaraṃ na kāretabbaṃ  Aññaṃ paccāsācīvaraṃ 
 labhitvāyeva kālabbhantare kātabbaṃ  Paccāsācīvaraṃpi parikkhāracolaṃ 
 adhiṭṭhātabbaṃ  Atha mūlacīvaraṃ thūlaṃ hoti paccāsācīvaraṃ saṇhaṃ 
 mūlacīvaraṃ parikkhāracolaṃ adhiṭṭhahitvā paccāsācīvarameva mūlacīvaraṃ 
 katvā ṭhapetabbaṃ  Taṃ puna māsaparihāraṃ labhati etenevūpāyena 
 yāva icchati tāva aññamaññaṃ mūlacīvaraṃ katvā ṭhapetuṃ labbhatīti  
 Sesaṃ uttānatthameva  Samuṭṭhānādīni paṭhamakaṭhinasadisānevāti  
                Tatiyakaṭhinasikkhāpadavaṇṇanā niṭṭhitā  
      {      } Tena samayenāti purāṇacīvarasikkhāpadaṃ  Tattha yāva sattamā 
 pitāmahayugāti pitu pitā pitāmaho  Pitāmahassa yugaṃ pitāmahayugaṃ  
 Yuganti āyuppamāṇaṃ vuccati  Abhilāpamattameva cetaṃ  Atthato 
 pana pitāmahoyeva pitāmahayugaṃ  Tato uddhaṃ sabbepi pubbapurisā 
 pitāmahaggahaṇeneva gahitā  Evaṃ yāva sattamo puriso tāva yā 
 asambaddhā sā yāva sattamā pitāmahayugā asambaddhāti vuccati  
 Desanāmukhamevetaṃ  Mātito vā pitito vāti vacanato pana 
 pitāmahayugaṃpi pitāmahīyugaṃpi mātāmahayugaṃpi mātāmahīyugaṃpi tesaṃpi 
 bhātikabhaginībhāgineyyaputtappaputtādayopi sabbe te idha saṅgahitāevāti 
 veditabbā  Tatrāyaṃ vitthāranayo  Pitā pitu pitā tassa pitā 
  
  
 page     
 Tassāpi pitāti evaṃ yāva sattamā yugā  Pitā pitu mātā 
 tassāpi pitā ca mātā ca bhātā ca bhaginī ca puttā ca dhītaro cāti 
 evaṃpi uddhaṃ ca adho ca yāva sattamā yugā  Pitā pitu bhātā 
 pitu bhaginī pitu puttā pitu dhītaro tesaṃpi puttadhītuparamparāti 
 evaṃpi yāva sattamā yugā  Mātā mātu mātā tassā mātā 
 tassāpi mātāti evaṃ yāva sattamā yugā  Mātā mātu pitā 
 tassa pitā ca mātā ca bhātā ca bhaginī ca puttā ca dhītaro 
 cāti evaṃpi uddhaṃ ca adho ca yāva sattamā yugā  Mātā 
 mātu bhātā mātu bhaginī mātu puttā mātu dhītaro tesaṃpi 
 puttadhītuparamparāti evaṃpi yāva sattamā yugā  Neva mātusambandhena na 
 pitusambandhena sambaddhā ayaṃ aññātikā nāma  Ubhatosaṅgheti 
 bhikkhusaṅghe ñatticatutthena ca bhikkhunīsaṅghe ñatticatutthena cāti 
 aṭṭhavāciyakammena upasampannā  Sakiṃ nivatthaṃpi sakiṃ pārutaṃpīti rajitvā 
 kappaṃ katvā ekavāraṃpi nivatthaṃ vā pārutaṃ vā  Antamaso 
 paribhogasīsena aṃse vā matthake vā katvā maggaṃ gato hoti 
 ussīsakaṃ vā katvā nipanno hoti etaṃpi purāṇacīvarameva  
 Sace pana paccattharaṇassa heṭṭhā katvā nipajjati hatthehi vā 
 ukkhipitvā ākāse vitānaṃ katvā sīsena aphusanto gacchati ayaṃ 
 paribhogo nāma na hotīti kurundiyaṃ vuttaṃ  Dhotaṃ nissaggiyanti 
 ettha evaṃ āṇattā bhikkhunī dhovanatthāya uddhanaṃ sajjeti dārūni 
 saṃharati aggiṃ karoti udakaṃ āharati yāva naṃ dhovitvā ukkhipati 
  
  
 page     
 Tāva bhikkhuniyā payoge payoge bhikkhussa dukkaṭaṃ dhovitvā 
 ukkhittamattaṃ nissaggiyaṃ  Sace duddhotanti maññamānā puna siñcati 
 vā dhovati vā yāva niṭṭhānaṃ na gacchati tāva payoge payoge 
 dukkaṭaṃ  Esa nayo rajanākoṭṭanesu  Rajanadoṇiyaṃ hi rajanaṃ 
 ākīritvā yāva sakiṃ rajati tato pubbe yaṅkiñci rajanatthāya karoti 
 pacchā vā paṭirajati evaṃ sabbattha payoge payoge dukkaṭaṃ  
 Evaṃ ākoṭṭanepi payogo veditabbo  {   } Aññātikāya 
 aññātikasaññī purāṇacīvaraṃ dhovāpetīti no cepi imaṃ me dhovāti vadati 
 athakho dhovanatthāya kāyavikāraṃ katvā hatthena hatthe deti pādamūle 
 vā ṭhapeti upari vā khipati sikkhamānāsāmaṇerasāmaṇerī 
 upāsikātitthiyādīnaṃ hatthe peseti nadītitthe dhovantiyā 
 upacāre vā khipati anto dvādasahatthe okāse dhovāpitaṃyeva 
 hoti  Sace pana upacāraṃ muñcitvā orato ṭhapeti sā ca 
 dhovitvā āneti anāpatti  Sikkhamānāya vā sāmaṇeriyā vā 
 upāsikāya vā hatthe dhovanatthāya deti sā ce upasampajjitvā 
 dhovati āpattiyeva  Upāsakassa hatthe deti so ce liṅge 
 parivatte bhikkhunīsu pabbajitvā upasampajjitvā dhovati āpattiyeva  
 Sāmaṇerassa vā bhikkhussa vā hatthe dinnepi liṅgaparivattane 
 eseva nayo  Dhovāpeti rajāpetīti ādīsu ekena vatthunā 
 nissaggiyaṃ dutiyena dukkaṭaṃ  Tīṇipi kārāpentassa ekena 
 nissaggiyaṃ sesehi dve dukkaṭāni  Yasmā pana etāni 
  
  
 page     
 Dhovanādīni paṭipāṭiyā vā uppaṭipāṭiyā vā kārentassa mokkho 
 natthi tasmā ettha tīṇi catukkāni vuttāni  Sacepi hi imaṃ 
 cīvaraṃ rajitvā dhovitvā ānehīti vutte sā bhikkhunī paṭhamaṃ dhovitvā 
 pacchā rajati nissaggiyena dukkaṭameva  Evaṃ sabbesupi 
 viparītavacanesu nayo veditabbo  Sace pana dhovitvā ānehīti vutte 
 dhovati ceva rajati ca dhovanapaccayāeva āpatti rajane 
 anāpatti  Evaṃ sabbattha vuttādhikaraṇe avuttā dhovatīti iminā 
 lakkhaṇena anāpatti veditabbā  Imasmiṃ cīvare yaṃ kātabbaṃ taṃ 
 sabbaṃ tuyhaṃ bhāroti vadanto pana ekavācāya sambahulā āpattiyo 
 āpajjati  Aññātikāya vematiko aññātikāya ñātikasaññīti 
 imāni pana padāni vuttananeneva tiṇṇaṃ catukkānaṃ vasena vitthārato 
 veditabbāni  Ekato upasampannāyāti bhikkhunīnaṃ santike 
 upasampannāya dhovāpentassa dukkaṭaṃ  Bhikkhūnaṃ santike upasampannāya 
 pana yathāvatthukameva  Bhikkhūnaṃ santike upasampannā nāma 
 pañcasatā sākiyāniyo  {   } Avuttā dhovatīti uddesāya vā ovādāya 
 vā āgatā kiliṭṭhaṃ cīvaraṃ disvā ṭhapitaṭṭhānato gahetvā vā 
 detha ayya dhovissāmīti āharāpetvā vā dhovati ca rajati ca 
 ākoṭṭeti ca ayaṃ avuttā dhovati nāma  Yāpi imaṃ cīvaraṃ 
 dhovāti daharaṃ vā sāmaṇeraṃ vā āṇāpentassa bhikkhuno sutvā 
 āharatha ayya ahaṃ dhovissāmīti dhovati tāvakālikaṃ vā gahetvā 
 dhovitvā rajitvā deti ayaṃpi avuttā dhovati nāma  
  
  
 page     
 Aññaṃ parikkhāranti upāhanatthavikapattatthavikaaṃsabandhakakāya 
 bandhanamañcapīṭhabhisītaṭikādīnaṃ yaṅkiñci dhovāpeti anāpatti  Sesamettha 
 uttānatthameva  
      Samuṭṭhānādīsu pana idaṃ sikkhāpadaṃ chassamuṭṭhānaṃ kiriyā 
 nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ 
 ticittaṃ tivedananti  
            Purāṇacīvaradhovāpanasikkhāpadavaṇṇanā niṭṭhitā  
      {   } Tena samayenāti cīvarapaṭiggahaṇasikkhāpadaṃ  Tattha 
 piṇḍapātapaṭikkantāti piṇḍapātato paṭikkantā  Yena andhavanaṃ 
 tenūpasaṅkamīti appaññatte sikkhāpade yena andhavanaṃ tenūpasaṅkami  
 Katakammāti katacorakammā  Sandhicchedanādīhi kammehi parabhaṇḍaṃ 
 haritvāti vuttaṃ hoti  Coragāmaṇikoti corajeṭṭhako  So kira 
 pubbe theriṃ jānāti tasmā corānaṃ purato gacchanto taṃ disvā 
 ito mā gacchatha sabbe ito ethāti te gahetvā aññena 
 maggena agamāsi  Samādhimhā vuṭṭhahitvāti therī kira 
 paricchinnavelāyaṃyeva samādhimhā vuṭṭhahitvā  Sopi tasmiṃyeva khaṇe 
 evaṃ avaca tasmā sā assosi  Taṃ sutvā ca natthidāni aññe 
 ettha samaṇo vā brāhmaṇo vā aññatra mayāti taṃ maṃsaṃ aggahesi  
 Tena vuttaṃ athakho uppalavaṇṇā bhikkhunīti ādi  Ohīyakoti 
 avahīyako avaseso vihāravāraṃ patvā ekova vihāre ṭhitoti 
 attho  Sace me tvaṃ antaravāsakaṃ dadeyyāsīti kasmā āha  
  
  
 page     
 Saṇhaṃ ghanamaṭṭhaṃ antaravāsakaṃ disvā lobhena  Apica appako tassa 
 antaravāsake lobho theriyā pana sikhāppattā koṭṭhāsasampatti 
 tenassā sarīrapāripūriṃ passissāmīti visamalobhaṃ uppādetvā evamāha  
 Antimanti pañcannaṃ cīvarānaṃ sabbapariyantaṃ hutvā antimaṃ pacchimaṃ  
 Aññaṃ lesenāpi vikappetvā vā paccuddharitvā vā ṭhapitaṃ cīvaraṃ natthīti 
 evaṃ yathāanuññātānaṃ pañcannaṃ cīvarānaṃ dhāraṇavaseneva āha 
 na lobhena  Na hi khīṇāsavānaṃ lobho atthi  Nippīḷiyamānāti 
 upamaṃ dassetvā gāḷhaṃ pīḷiyamānā  Antaravāsakaṃ datvā agamāsīti 
 saṅkaccikaṃ nivāsetvā yathā tassa manoratho na pūrati evaṃ 
 hatthataleyeva dassetvā agamāsi  {   } Kasmā pārivaṭṭakacīvaraṃ apaṭiggaṇhante 
 ujjhāyiṃsu  Sace ettakopi amhesu ayyānaṃ vissāso natthi kathaṃ 
 mayaṃ yāpessāmāti vihatthatāya samabhitunnattā  Anujānāmi bhikkhave 
 imesaṃ pañcannanti imesaṃ pañcannaṃ sahadhammikānaṃ samasaddhānaṃ samasīlānaṃ 
 samadiṭṭhīnaṃ pārivaṭṭakaṃ gahetuṃ anujānāmīti attho  {   } Payoge 
 dukkaṭanti gahaṇatthāya hatthappasāraṇādīsu dukkaṭaṃ  Paṭilābhenāti 
 paṭiggahaṇena  Tattha ca hatthena vā hatthe detu pādamūle 
 vā ṭhapetu upari vā khipatu sace sādiyati gahitameva hoti  
 Sace pana sikkhamānāsāmaṇerasāmaṇerīupāsakaupāsikādīnaṃ hatthe 
 pesitaṃ paṭiggaṇhāti anāpatti  Dhammakathaṃ kathentassa catassopi 
 parisā cīvarāni ca nānāvirāgavatthāni ca ānetvā pādamūle 
 ṭhapenti upacāre vā ṭhatvā upacāraṃ vā muñcitvā khipanti  
  
  
 page     
 Yaṃ tattha bhikkhunīnaṃ santakaṃ taṃ aññatra pārivaṭṭakā gaṇhantassa 
 āpattiyeva  Atha pana rattibhāge khittāni honti idaṃ bhikkhuniyā 
 idaṃ aññesaṃ santakanti ñātuṃ na sakkā pārivaṭṭakakiccaṃ natthīti 
 mahāpaccariyaṃ ca kurundiyaṃ ca vuttaṃ  Taṃ acittakabhāvena na sameti  
 Sace bhikkhunī vassāvāsikaṃ deti pārivaṭṭakameva kātabbaṃ  Sace 
 pana saṅkārakūṭādīsu ṭhapeti paṃsukūlaṃ gaṇhissantīti paṃsukūlaṃ 
 adhiṭṭhahitvā gahetuṃ vaṭṭati  {   } Aññātikāya aññātikasaññīti 
 tikapācittiyaṃ  Ekato upasampannāyāti bhikkhunīnaṃ santike 
 upasampannāya hatthato gaṇhantassa dukkaṭaṃ  Bhikkhūnaṃ santike 
 upasampannāya pana pācittiyameva  {   } Parittena vā vipulanti 
 appagghena cīvarena vā upāhanatthavikapattatthavikaaṃsabandhakakāya 
 bandhanādinā vā mahagghaṃ sacepi ticīvaraṃ paṭiggaṇhāti anāpatti  
 Mahāpaccariyaṃ pana antamaso harītakīkhaṇḍenāpīti vuttaṃ  Vipulena 
 vā parittanti idaṃ vuttavipallāsena veditabbaṃ  Aññaṃ 
 parikkhāranti pattatthavikādiṃ yaṅkiñci  Vikappanūpagapacchimacīvarappamāṇaṃ 
 pana parissāvanaṃpi na vaṭṭati  Yaṃ neva adhiṭṭhānūpagaṃ 
 na vikappanūpagaṃ taṃ sabbaṃ vaṭṭati  Sacepi mañcappamāṇā 
 bhisicchavi hoti vaṭṭatiyeva  Ko pana vādo pattatthavikādīsu  
 Sesaṃ uttānatthameva  
      Samuṭṭhānādīsu idaṃ chassamuṭṭhānaṃ kiriyākiriyaṃ 
 nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ 
  
  
 page     
 Tivedananti  
              Cīvarapaṭiggahaṇasikkhāpadavaṇṇanā niṭṭhitā  
      {   } Tena samayenāti aññātakaviññattisikkhāpadaṃ  Tattha 
 upanando sakyaputtoti asītisahassamattānaṃ sakyakulā pabbajitānaṃ 
 bhikkhūnaṃ paṭikiṭṭho lolajātiko  Paṭṭhoti cheko samattho 
 paṭibalo sarasampanno kaṇṭhamādhuriyena samannāgato  Kismiṃ viyāti 
 kiṃsu viya kileso viya hirottappavasena kampanaṃ viya saṅkampanaṃ viya 
 hotīti attho  Addhānamagganti addhānasaṅkhātaṃ dīghamaggaṃ na 
 nagaravīthimagganti attho  Te bhikkhū acchindiṃsūti musiṃsu pattacīvarāni 
 nesaṃ hariṃsūti attho  Anuyuñjāhīti bhikkhubhāvaṃ jānanatthāya puccha  
 Anuyuñjiyamānāti pabbajjā upasampadā pattacīvarādhiṭṭhānādīni 
 pucchiyamānā  Etamatthaṃ ārocesunti bhikkhubhāvaṃ jānāpetvā 
 yvāyaṃ sāketā sāvatthiṃ addhānamaggaṃ paṭipannāti ādinā nayena 
 vutto etamatthaṃ ārocesuṃ  
      {   } Aññātakaṃ gahapatiṃ vāti ādīsu yaṃ parato tiṇena vā 
 paṇṇena vā paṭicchādetvāti vuttaṃ taṃ ādiṃ katvā evaṃ 
 anupubbīkathā veditabbā  Sace core passitvā daharā pattacīvarāni 
 gahetvā palātā corā therānaṃ nivāsanapārupanamattaṃyeva 
 haritvā gacchanti therehi neva tāva cīvaraṃ viññāpetabbaṃ  Na 
 sākhāpalāsaṃ bhañjitabbaṃ  Atha daharā sabbaṃ bhaṇḍikaṃ chaḍḍetvā 
 palātā corā therānaṃ nivāsanapārupanaṃ tañca bhaṇḍikaṃ haritvā 
  
  
 page     
 Gacchanti daharehi āgantvā attano nivāsanapārupanāni na tāva therānaṃ 
 dātabbāni  Na hi anacchinnacīvarā attano atthāya sākhāpalāsaṃ 
 bhañjituṃ labhanti  Acchinnacīvarānaṃ pana atthāya labhanti  
 Acchinnacīvarā ca attanopi paresaṃpi atthāya labhanti  Tasmā 
 therehi sākhāpalāsaṃ bhañjitvā vākādīhi gaṇṭhitvā daharānaṃ 
 dātabbaṃ daharehi vā therānaṃ atthāya bhañjitvā gaṇṭhitvā tesaṃ 
 hatthe datvā vā adatvā vā attanā nivāsetvā attano 
 nivāsanapārupanāni therānaṃ dātabbāni  Neva bhūtagāmapātabyatāya 
 pācittiyaṃ hoti na tesaṃ dhāraṇe dukkaṭaṃ  Sace antarāmagge 
 rajakattharaṇaṃ vā hoti aññe vā tādise manusse passanti 
 cīvaraṃ viññāpetabbaṃ  Yāni ca nesaṃ te vā manussā aññe 
 vā sākhāpalāsanivāsane bhikkhū disvā ussāhajātā vatthāni denti 
 tāni sadasāni vā hontu adasāni vā nīlādinānāvaṇṇāni 
 vā kappiyānipi akappiyānipi sabbāni acchinnacīvaraṭṭhāne ṭhitattā 
 tesaṃ nivāsetuñca pārupituñca vaṭṭanti  Vuttaṃpi hetaṃ parivāre 
              akappakataṃ na pi rajanāya rattaṃ 
              tena nivattho yena kāmaṃ vajeyya 
       na cassa hoti āpatti so ca dhammo sugatena desito 
              pañhāmesā kusalehi cintitāti    
      Ayaṃ hi pañho acchinnacīvarakaṃ bhikkhuṃ sandhāya vutto  
 Atha pana titthiyehi samāgacchanti te ca nesaṃ 
  Footnote     vi  parivāra           
  
  
 page     
 Kusacīravākacīraphalakacīrāni denti tānipi laddhiṃ aggahetvā nivāsetuṃ 
 vaṭṭanti  Nivāsetvāpi laddhi na gahetabbā  Idāni yaṃ āvāsaṃ paṭhamaṃ 
 upagacchati sace tattha hoti saṅghassa vihāracīvaraṃ vāti ādīsu vihāracīvaraṃ nāma 
 manussā āvāsaṃ kāretvā cattāro paccayā amhākameva santakā 
 paribhogaṃ gacchantūti cīvaraṃ sajjitvā attanā kārāpite āvāse 
 ṭhapenti etaṃ vihāracīvarannāma  Uttarattharaṇanti mañcakassa upari 
 attharaṇaṃ vuccati   Bhummattharaṇanti parikammakatāya bhūmiyā 
 rakkhaṇatthāya vilimikāhi kataattharaṇaṃ  Tassa upari taṭikaṃ attharitvā 
 caṅkamanti  Bhisicchavīti mañcabhisiyā vā pīṭhakabhisiyā vā chavi  
 Sace pūritā hoti vidhunetvāpi gahetuṃ vaṭṭati  Evametesu 
 vihāracīvarādīsu yaṃ tattha āvāse hoti taṃ anāpacachāpi 
 gahetvā nivāsetuṃ vā pārupituṃ vā acchinnacīvarakānaṃ bhikkhūnaṃ 
 labbhatīti veditabbaṃ  Tañca kho labhitvā odahissāmi puna 
 ṭhapessāmīti adhippāyena na mūlacchejjāya  Labhitvā ca pana 
 ñātito vā upaṭṭhākato vā aññato vā kutocipi pākatikameva 
 kātabbaṃ  Videsaṃ gatena ekasmiṃ saṅghike āvāse saṅghikaparibhogena 
 paribhuñjanatthāya ṭhapetabbaṃ  Sacassa paribhogeneva taṃ jīrati vā 
 nassati vā gīvā na hoti  Sace pana etesaṃ vuttapkārānaṃ 
 gihivatthādīnaṃ bhisicchavipariyantānaṃ kiñci na labbhati tena tiṇena 
 vā paṇṇena vā paṭicchādetvā āgantabbanti  {   } Kehici vā 
 acchinnanti ettha yaṃpi acchinnacīvarā ācariyūpajjhāyā aññe 
  
  
 page     
 Āharāvuso cīvaranti yācitvā vā vissāsena vā gaṇhanti taṃpi 
 saṅgahaṃ gacchatīti vattuṃ yujjati  Paribhogajiṇṇaṃ vāti ettha ca 
 acchinnacīvarānaṃ ācariyūpajjhāyādīnaṃ attanā tiṇapaṇṇehi 
 paṭicchādetvā dinnaṃ cīvaraṃpi saṅgahaṃ gacchatīti vattuṃ yujjati  Evaṃ hi 
 te acchinnacīvaraṭṭhāne naṭṭhacīvaraṭṭhāne ca ṭhitā va bhavissanti  
 Tena nesaṃ viññattiyañca akappiyacīvaraparibhoge ca anāpatti anurūpā 
 bhavissatīti  {   } Ñātakānaṃ pavāritānanti ettha etesaṃ santakaṃ 
 dethāti viññāpentassa yācantassa anāpattīti evamattho 
 daṭṭhabbo  Na hi ñātakānaṃ pavāritānaṃ āpatti vā anāpatti 
 vā hoti  Attano dhanenāti etthāpi attano kappiyabhaṇḍena 
 kappiyavohāreneva viññāpentassa cetāpentassa vā 
 parivattāpentassa vā anāpattīti evamattho daṭṭhabbo  
 Pavāritānanti ettha ca saṅghavasena pavāritesu pamāṇameva vaṭṭati  
 Puggalikapavāraṇāya yaṃ yaṃ pavāreti taṃ taṃyeva viññāpetabbaṃ  Yo hi 
 catūhi paccayehi pavāretvā sayameva sallakkhetvā kālānukālaṃ 
 cīvarāni divase divase yāgubhattādīnīti evaṃ yena yena attho taṃ taṃ 
 deti tassa viññāpanakiccaṃ natthi  Yo pana pavāretvā bālatāya 
 vā satisammosena vā na deti so viññāpetabbo  Yo mayhaṃ 
 gehaṃ pavāremīti vadati tassa gehaṃ gantvā yathāsukhaṃ nisīditabbaṃ 
 nipajjitabbaṃ na kiñci gahetabbaṃ  Yo pana yaṃ mayhaṃ gehe atthi 
 taṃ pavāremīti vadati yaṃ tattha kappiyaṃ taṃ viññāpetabbaṃ  
  
  
 page     
 Gehe pana nisīdituṃ vā nipajjituṃ vā na labbhatīti kurundiyaṃ vuttaṃ  
 Aññassatthāyāti ettha attano ñātakapavārite na kevalaṃ 
 attano atthāya athakho aññassatthāya viññāpentassa anāpattīti 
 ayameko attho  Ayaṃ pana dutiyo aññassāti ye aññassa 
 ñātakapavāritā te tasseva aññassāti laddhavohārassa 
 buddharakkhitassa vā dhammarakkhitassa vā atthāya viññāpentassa 
 anāpattīti  Sesaṃ uttānatthameva  
      Samuṭṭhānādīsu idaṃpi chassamuṭṭhānaṃ kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
        Aññātakaviññattisikkhāpadavaṇṇanā niṭṭhitā  
      {      } Tena samayenāti taduttarisikkhāpadaṃ  Tattha abhihaṭṭhunti 
 abhīti upasaggo  Haritunti attho  Gaṇhitunti vuttaṃ hoti  
 Pavāreyyāti icchāpeyya icchaṃ ruciṃ uppādeyya vadeyya 
 nimanteyyāti attho  Abhihaṭṭhuṃ pavārentena pana yathā vattabbaṃ taṃ 
 ākāraṃ dassetuṃ yāvatakaṃ icchasi tāvatakaṃ gaṇhāhīti evamassa 
 padabhājanaṃ vuttaṃ  Athavā yathā nekkhammaṃ daṭṭhukhematoti ettha 
 disvāti attho evamidhāpi abhihaṭṭhuṃ pavāreyyāti abhiharitvā 
 pavāreyyāti attho  Tattha kāyābhihāro vā vācābhihāro vāti 
 duvidho abhihāro  Kāyena vā vatthāni abhiharitvā pādamūle 
 ṭhapetvā yattakaṃ icchasi tattakaṃ gaṇhāhīti vadanto pavāreyya  
 Vācāya vā amhākaṃ dussakoṭṭhāgāraṃ paripuṇṇaṃ yattakaṃ icchasi 
  
  
 page     
 Tattakaṃ gaṇhāhīti vadanto pavāreyya  Tadubhayaṃ hi ekajjhaṃ katvā 
 abhihaṭṭhuṃ pavāreyyāti vuttaṃ  Santaruttaraparamanti saantaraṃ uttaraṃ 
 paramaṃ assa cīvarassāti santaruttaraparamaṃ  Nivāsanena saddhiṃ 
 pārupanaṃ ukkaṭṭhaparicchedo assāti vuttaṃ hoti  Tato cīvaraṃ 
 sāditabbanti tato abhihaṭacīvarato ettakaṃ cīvaraṃ gahetabbaṃ na ito 
 paranti attho  Yasmā pana acchinnasabbacīvarena ticīvarikeneva 
 bhikkhunā evaṃ paṭipajjitabbaṃ aññena aññathāpi tasmā taṃ 
 vibhāgaṃ dassetuṃ sace tīṇi naṭṭhāni hontīti ādinā nayena 
 tassa padabhājanaṃ vuttaṃ  Tatrāyaṃ vinicchayo  Yassa tīṇi 
 naṭṭhāni tena dve sāditabbāni  Ekaṃ nivāsetvā ekaṃ 
 pārupitvā aññaṃ sabhāgaṭṭhānato pariyesissati  Yassa dve 
 naṭṭhāni tena ekaṃ sāditabbaṃ  Sace pakatiyāva santaruttarena 
 carati dve sāditabbāni  Evaṃ ekaṃ sādiyanteneva samo 
 bhavissati  Ekaṃ naṭṭhaṃ na sāditabbaṃ  Yassa tīsu ekaṃ naṭṭhaṃ 
 na sāditabbaṃ  Yassa pana dvīsu ekaṃ naṭṭhaṃ ekaṃ sāditabbaṃ  
 Yassa pana ekaṃyeva hoti tañca naṭṭhaṃ dve sāditabbāni  
 Bhikkhuniyā pana pañcasupi naṭṭhesu dve sāditabbāni  Catūsu 
 naṭṭhesu ekaṃ sāditabbaṃ  Tīsu naṭṭhesu kiñci na sāditabbaṃ  
 Ko pana vādo dvīsu vā ekasmiṃ vā  Yenakenaci hi 
 santaruttaraparamatāya ṭhātabbaṃ tato uttariṃ na labbhatīti idamettha 
 lakkhaṇaṃ  {   } Sesakaṃ āharissāmīti dve cīvarāni katvā sesakaṃ puna 
  
  
 page     
 Āharissāmīti attho  Na acchinnakāraṇāti bāhusaccādiguṇavasena 
 denti  Ñātakānanti ādīsu ñātakānaṃ dentānaṃ sādiyantassa 
 pavāritānaṃ dentānaṃ sādiyantassa attano dhanena sādiyantassa 
 anāpattīti attho  Aṭṭhakathāsu pana ñātakapavāritaṭṭhāne 
 pakatiyāva bahuṃpi vaṭṭati acchinnakāraṇā pamāṇameva vaṭṭatīti 
 vuttaṃ  Taṃ pāliyā na sameti  Yasmā panidaṃ sikkhāpadaṃ 
 aññassatthāya viññāpanavatthusmiṃyeva paññattaṃ tasmā idha 
 aññassatthāyāti na vuttaṃ  Sesaṃ uttānatthameva  
      Samuṭṭhānādīsu idaṃpi chassamuṭṭhānaṃ kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                Taduttarisikkhāpadavaṇṇanā niṭṭhitā  
      {   } Tena samayenāti upakkhaṭasikkhāpadaṃ  Tattha atthāvuso maṃ 
 so upaṭṭhākoti āvuso yaṃ tvaṃ bhaṇasi atthi evarūpo so mama 
 upaṭṭhākoti ayamettha attho  Apimayyā evaṃ hotīti api 
 me ayyā evaṃ hoti  Api meyyā evaṃ hotītipi pāṭho  
      {      } Bhikkhuṃ paneva uddissāti ettha uddissāti apadissa ārabbha  
 Yasmā pana yaṃ uddissa upakkhaṭaṃ hoti taṃ tassatthāya upakkhaṭaṃ 
 nāma hoti tasmāssa padabhājane bhikkhussatthāyāti vuttaṃ  
 Bhikkhuṃ ārammaṇaṃ karitvāti bhikkhuṃ paccayaṃ katvā  Yaṃ hi bhikkhuṃ 
 uddissa upakkhaṭaṃ taṃ niyameneva bhikkhuṃ paccayaṃ katvā upakkhaṭaṃ 
 hoti  Tena vuttaṃ bhikkhuṃ ārammaṇaṃ karitvāti  Paccayopi hi 
  
  
 page     
 Labhati māro ārammaṇanti ādīsu ārammaṇanti āgato  Idāni 
 uddissāti ettha yo kattā tassa ākāradassanatthaṃ bhikkhuṃ 
 acchādetukāmoti vuttaṃ  Bhikkhuṃ acchādetukāmena hi tena taṃ 
 uddissa upakkhaṭaṃ na aññena kāraṇena  Iti so acchādetukāmo 
 hoti  Tena vuttaṃ bhikkhuṃ acchādetukāmoti  Aññātakassa 
 gahapatissa vāti aññātakagahapatinā vāti attho  Karaṇatthe 
 hi idaṃ sāmivacanaṃ  Padabhājane pana byañjanaṃ avicāretvā 
 atthamattameva dassetuṃ aññātako nāma  pe  Gahapati nāmāti ādi 
 vuttaṃ  Cīvaracetāpananti cīvaramūlaṃ  Taṃ pana yasmā hiraññādīsu 
 aññataraṃ hoti tasmā padabhājane hiraññaṃ vāti ādi vuttaṃ  
 Upakkhaṭaṃ hotīti sajjitaṃ hoti saṃharitvā ṭhapitaṃ  Yasmā pana 
 hiraññaṃ vāti ādinā vacanenassa upakkhaṭabhāvo dassito hoti 
 tasmā upakkhaṭaṃ nāmāti padaṃ uddharitvā visuṃ padabhājanaṃ na 
 vuttaṃ  Imināti upakkhaṭaṃ sandhāyāha  Tenevassa padabhājane 
 paccupaṭṭhitenāti vuttaṃ  Yañhi upakkhaṭaṃ saṃharitvā ṭhapitaṃ taṃ 
 paccupaṭṭhitaṃ hotīti  Acchādessāmīti vohāravacanametaṃ  
 Itthannāmassa bhikkhuno dassāmīti ayaṃ panettha attho  Tenevassa 
 padabhājanepi dassāmīti vuttaṃ  Tatra ce so bhikkhūti yatra so 
 gahapati vā gahapatānī vā tatra so bhikkhu pubbe appavārito 
 upasaṅkamitvā cīvare vikappaṃ āpajjeyya ce iti ayamettha 
 padasambandho  Tattha upasaṅkamitvāti imassa gantvāti imināva 
  
 Page         
  
 page     
 Atthe siddhe pacuravohāravasena gharanti vuttaṃ  Yatra pana so 
 dāyako tatra gantvāti ayamettha attho  Tasmā punapi vuttaṃ 
 yattha katthaci upasaṅkamitvāti  Vikappaṃ āpajjeyyāti visiṭṭhakappaṃ 
 adhikavidhānaṃ āpajjeyya  Padabhājane pana yena kāraṇena 
 vikappaṃ āpanno hoti tameva dassetuṃ āyataṃ vāti ādi vuttaṃ  
 Sādhūti āyācane nipāto  Vatāti parivitakke  Manti attānaṃ 
 uddisati  Āyasmāti paraṃ ālapati āmanteti  Yasmā pana 
 adaṃ sabbaṃ byañjanamattameva uttānatthameva tasmāssa pdabhājane 
 attho na vutto  Kalyāṇakamyataṃ upādāyāti sundarakāmataṃ 
 visiṭṭhakāmataṃ cittena gahetvā  Tassa āpajjeyya ce iti iminā 
 sambandho  Yasmā pana yo kalyāṇakamyataṃ upādāya āpajjati 
 so sādhutthiko mahagghatthiko hoti tasmāssa padabhājane byañjanaṃ 
 pahāya adhippetatthameva dassetuṃ tadeva vacanaṃ vuttaṃ  Yasmā 
 pana na imassa āpajjanamatteneva āpatti sīsaṃ eti tasmā tassa 
 vacanenāti ādi vuttaṃ  {   } Anāpatti ñātakānanti ādīsu ñātakānaṃ 
 cīvare vikappaṃ āpajjantassa anāpattīti evamattho daṭṭhabbo  
 Mahagghaṃ cetāpetukāmassa appagghaṃ cetāpetīti gahapatissa 
 vīsatiagghanakaṃ cīvaraṃ cetāpetukāmassa alaṃ mayhaṃ etena dasagghanakaṃ vā 
 aṭṭhagghanakaṃ vā dehīti vadato anāpattīti  Appagghanti idaṃ ca 
 atirekanivāraṇatthameva vuttaṃ  Samakepi pana anāpatti  Tañca kho 
 agghavaseneva na pamāṇavasena  Agghavaḍḍhanakañhīdaṃ sikkhāpadaṃ 
  
  
 page     
 Tasmā yo vīsatiagghanakaṃ antaravāsakaṃ cetāpetukāmo taṃ ettakameva 
 agghanakaṃ cīvaraṃ dehīti vattuṃpi vaṭṭati  Sesaṃ uttānatthameva  
 Samuṭṭhānādīnipi taduttarisikkhāpadasadisānevāti  
               Paṭhamaupakkhaṭasikkhāpadavaṇṇanā niṭṭhitā  
      {   } Dutiyaupakkhaṭasikkhāpade imināva nayena attho veditabbo  
 Taṃ hi imassa anuppaññattisadisaṃ  Kevalaṃ paṭhamasikkhāpade ekassa 
 pīḷā katā dutiye dvinnaṃ  Ayamettha viseso  Sesaṃ sabbaṃ 
 paṭhamasadisameva  Yathā ca dvinnaṃ evaṃ bahūnaṃ pīḷanaṃ katvā 
 gaṇhatopi āpatti veditabbā  
               Dutiyaupakkhaṭasikkhāpadavaṇṇanā niṭṭhitā  
      {   } Tena samayenāti rājasikkhāpadaṃ  Tattha upāsakaṃ saññāpetvāti 
 jānāpetvā  Iminā mūlena cīvaraṃ kīṇitvā therassa dehīti evaṃ 
 vatvāti adhippāyo  Paññāsabandhoti paññāsakahāpaṇo daṇḍoti 
 vuttaṃ hoti  Paññāsambandhotipi pāṭho  Ajjuṇho bhante 
 āgamehīti bhante ajja ekadivasaṃ amhākaṃ tiṭṭha adhivāsehīti 
 attho  Parāmasīti gaṇhi  Jinosīti jitosi paññāsaṃ jito 
 asi  Paññāsaṃ dāpetabboti adhippāyo  {      } Rājabhoggoti rājato 
 bhoggaṃ bhuñjitabbaṃ assa atthīti rājabhoggo  Rājabhogotipi 
 pāṭho  Rājato bhogo assa atthīti attho  Pahiṇeyyāti 
 peseyya  Uttānatthattā panassa padabhājanaṃ na vuttaṃ  Yathā 
 ca etassa evaṃ cīvaraṃ itthannāmaṃ bhikkhunti ādīnaṃpi padānaṃ 
  
  
 page     
 Uttānatthattāyeva padabhājanaṃ na vuttanti veditabbaṃ  Ābhaṭanti 
 ānītaṃ  Kālena kappiyanti yuttappattakālena  Yadā no attho 
 hoti tadā kappiyacīvaraṃ paṭiggaṇhāmāti attho  Veyyāvaccakaroti 
 kiccakaro kappiyakārakoti attho  Saññatto so mayāti āṇatto 
 so mayā yathā tumhākaṃ cīvarena atthe sati cīvaraṃ dassati 
 evaṃ vuttoti attho  Attho me āvuso cīvarenāti 
 codanālakkhaṇanidassanametaṃ  Idaṃ hi vohāravacanaṃ vattabbaṃ assa vā attho 
 yāya kāyaci bhāsāya  Idaṃ codanālakkhaṇaṃ  Dehi me cīvaranti 
 ādīni pana navattabbākāradassanatthaṃ vuttāni  Etāni hi vacanāni 
 etesaṃ vā attho yāya kāyaci bhāsāya na vattabbo  Dutiyaṃpi 
 vattabbo tatiyaṃpi vattabboti attho me āvuso cīvarenāti idameva 
 yāvatatiyaṃ vattabbo  Evaṃ dvittikkhattuṃ codetabbo sāretabboti 
 ettha uddiṭṭhacodanāparicchedaṃ dassetvā idāni dvittikkhattuṃ 
 codayamāno sārayamāno taṃcīvaraṃ abhinipphādeyya iccetaṃ kusalanti 
 imesaṃ padānaṃ saṃkhepato atthaṃ dassento sace abhinipphādeti iccetaṃ 
 kusalanti āha  Evaṃ yāvatatiyaṃ codento taṃ cīvaraṃ yadi nipphādeti 
 sakkoti attano paṭilābhavasena nipphādetuṃ iccetaṃ kusalaṃ sādhu 
 suṭṭhu sundaraṃ  Catukkhattuṃ pañcakkhattuṃ chakkhattuparamaṃ tuṇhībhūtena 
 uddissa ṭhātabbanti ṭhānalakkhaṇanidassanametaṃ  Chakkhattuparamanti  
 Bhāvanapuṃsakavacanametaṃ  Chakkhattuparamaṃ hi etena cīvaraṃ uddissa 
 tuṇhībhūtena ṭhātabbaṃ  Na aññaṃ kiñci kātabbaṃ  Idaṃ ṭhānalakkhaṇaṃ  
  
  
 page     
 Tattha yo sabbaṭṭhānānaṃ sādhāraṇo tuṇhībhāvo taṃ tāva dassetuṃ 
 padabhājane tattha gantvā tuṇhībhūtenāti ādi vuttaṃ  Tattha na 
 āsane nisīditabbanti idha bhante nisīdathāti vuttenāpi na nisīditabbaṃ  
 Na āmisaṃ paṭiggahetabbanti yāgukhajjakādibhedaṃ kiñci āmisaṃ 
 gaṇhātha bhanteti yāciyamānenāpi na gaṇhitabbaṃ  Na dhammo 
 bhāsitabboti maṅgalaṃ vā anumodanaṃ vā bhāsathāti yāciyamānenāpi 
 kiñci na bhāsitabbaṃ  Kevalaṃ kiṃkāraṇā āgatosīti pucchiyamāno 
 jānāhi āvusoti vattabbo  Pucchiyamānoti idaṃ hi karaṇatthe 
 paccattavacanaṃ  Athavā pucchaṃ kurumānoti pucchiyamānoti 
 evampettha attho daṭṭhabbo  Yo hi pucchaṃ karoti so ettakaṃ 
 vattabboti  Ṭhānaṃ bhañjatīti āgatakāraṇaṃ bhañjati  Idāni yā 
 tisso codanā cha ṭhānāni   vuttāni tattha vuḍḍhiñca hāniñca 
 dassento catukkhattuṃ codetvāti ādimāha  Yasmā ca ettha 
 ekacodanāvuḍḍhiyā dvinnaṃ ṭhānānaṃ hāni vuttā tasmā 
 ekacodanā dviguṇaṃ ṭhānanti lakkhaṇaṃ dassitaṃ hoti  Iti iminā 
 sakkhaṇena tikkhattuṃ codetvā chakkhattuṃ ṭhātabbaṃ dvikkhattuṃ codetvā 
 aṭṭhakkhattuṃ ṭhātabbaṃ sakiṃ codetvā dasakkhattuṃ ṭhātabbaṃ yathā ca 
 chakkhattuṃ codetvā na ṭhātabbanti vuttaṃ evaṃ dvādasakkhattuṃ 
 ṭhatvā na codetabbantipi vuttameva hoti  Tasmā sace codetiyeva 
 na tiṭṭhati cha codanā labbhanti  Sace tiṭṭhatiyeva na codeti 
  Footnote     ito paraṃ casaddo icchitabbo  
  
  
 page     
 Dvādasa ṭhānāni labbhanti  Sace codetipi tiṭṭhatipi ekāya 
 codanāya dve ṭhānāni hāpetabbāni tattha yo ekadivasameva 
 punappunaṃ gantvā chakkhattuṃ codeti sakiṃyeva vā gantvā attho me 
 āvuso cīvarenāti chakkhattuṃ vadati tathā ekadivasameva punappunaṃ 
 gantvā dvādasakkhattuṃ tiṭṭhati sakiṃyeva vā gantvā tatra tatra 
 ṭhāne tiṭṭhati sopi sabbacodanāyo sabbaṭṭhānāni ca bhañjati  
 Ko pana vādo nānādivasesu evaṃ karontassāti evamettha 
 vinicchayo veditabbo  Yatassa cīvaracetāpanaṃ ābhaṭanti yato 
 rājato vā rājabhoggato vā assa bhikkhuno cīvaracetāpanaṃ ānītaṃ  
 Yatrāssātipi pāṭho  Ayamevattho  Yatthassātipi paṭhanti yasmiṃ 
 ṭhāne assa cīvaracetāpanaṃ pesitanti ca atthaṃ kathenti  Byañjanaṃ 
 pana na sameti  Ttathāti assa rañño vā rājabhoggassa vā 
 santike  Samīpatthe hi idaṃ bhummavacanaṃ  Na taṃ tassa bhikkhuno 
 kiñci atthaṃ anubhotīti taṃ cīvaracetāpanaṃ tassa bhikkhuno kiñci 
 appamattakaṃpi kammaṃ na nipphādeti  Yuñjantāyasmanto sakanti 
 āyasmanto attano santakaṃ dhanaṃ yuñjantu etaṃ pāpuṇantu  
 Mā vo sakaṃ vinassāti tumhākaṃ santakaṃ mā vinassatu yo pana 
 neva sāmaṃ gacchati na dūtaṃ pāheti   vattabhede dukkaṭaṃ āpajjati  
      Kiṃ pana sabbakappiyakārakesu evaṃ paṭipajjitabbanti  Na 
 paṭipajjitabbaṃ  Ayaṃ hi kappiyakārako nāma saṅkhepato duvidho 
  Footnote     ito paraṃ soti padaṃ icchitabbaṃ  
  
  
 page     
 Niddiṭṭho ca aniddiṭṭho cāti  Tattha niddiṭṭho duvidho 
 bhikkhunā niddiṭṭho dūtena niddiṭṭhoti  Aniddiṭṭhopi duvidho 
 mukhavevaṭikakappiyakārako parammukhakappiyakārakoti  Tesu bhikkhunā niddiṭṭho 
 sammukhāsammukhavasena catubbidho hoti  Tathā dūtena niddiṭṭhoti  
 Kathaṃ  Idhekacco bhikkhussa cīvaratthāya dūtena akappiyavatthuṃ 
 pahiṇāti  Dūto taṃ bhikkhuṃ upasaṅkamitvā idaṃ bhante itthannāmena 
 tumhākaṃ cīvaratthāya pahitaṃ gaṇahātha nanti vadati  Bhikkhu nayidaṃ 
 kappatīti paṭikkhipati  Dūto atthi pana te bhante veyyāvaccakaroti 
 pucchati  Puññatthikehi ca upāsakehi bhikkhūnaṃ veyyāvaccaṃ 
 karothāti āṇattā vā bhikkhūnaṃ vā sandiṭṭhā sambhattā keci 
 veyyāvaccakarā honti  Tesaṃ aññataro tasmiṃ khaṇe bhikkhussa 
 santike nisinno hoti  Bhikkhu taṃ niddisati ayaṃ bhikkhūnaṃ 
 veyyāvaccakaroti  Dūto tassa hatthe akappiyavatthuṃ datvā therassa cīvaraṃ 
 kīṇitvā dehīti gacchati  Ayaṃ bhikkhunā sammukhaniddiṭṭho  No ce 
 bhikkhussa santike nisinno hoti apica kho bhikkhu niddisati asukasmiṃ 
 nāma gāme itthannāmo bhikkhūnaṃ veyyāvaccakaroti  So dūto 
 gantvā tassa hatthe akappiyavatthuṃ datvā therassa cīvaraṃ kīṇitvā 
 dadeyyāsīti āgantvā bhikkhussa ārocetvā gacchati  Ayameko 
 bhikkhunā asammukhaniddiṭṭho  Naheva kho pana so dūto attanā 
 āgantvā āroceti apica kho aññaṃ pahiṇāti dinnaṃ mayā 
 bhante tassa hatthe cīvaracetāpanaṃ cīvaraṃ gaṇheyyāthāti  Ayaṃ 
  
  
 page     
 Dutiyo bhikkhunā asammukhaniddiṭṭho  Naheva kho aññaṃ pahiṇāti 
 apica kho gacchantova bhikkhuṃ vadati ahaṃ tassa hatthe cīvaracetāpanaṃ 
 dassāmi tumhe cīvaraṃ gaṇheyyāthāti  Ayaṃ tatiyo bhikkhunā 
 asammukhaniddiṭṭhoti evaṃ eko sammukhaniddiṭṭho tayo asammukhaniddiṭṭhāti 
 ime cattāro bhikkhunā niddiṭṭhaveyyāvaccakarā nāma  Etesu 
 imasmiṃ rājasikkhāpade vuttanayeneva paṭipajjitabbaṃ  Aparo bhikkhu 
 purimanayeneva dūtena pucchito natthitāya vā avicāretukāmatāya 
 vā natthamhākaṃ kappiyakārakoti vadati  Tasmiṃ ca khaṇe koci 
 manusso āgacchati  Dūto tassa hatthe akappiyavatthuṃ datvā 
 imassa hatthato cīvaraṃ gaṇheyyāthāti vatvā gacchati  Ayaṃ dūtena 
 sammukhaniddiṭṭho  Aparo dūto gāmaṃ pavisitvā attano abhirucitassa 
 yassa kassaci hatthe akappiyavatthuṃ datvā purimanayeneva āgantvā 
 āroceti aññaṃ vā pahiṇāti ahaṃ asukassa nāma hatthe 
 cīvaracetāpanaṃ dassāmi tumhe cīvaraṃ gaṇheyyāthāti vatvā vā 
 gacchati  Ayaṃ tatiyo dūtena asammukhaniddiṭṭhoti evaṃ eko 
 sammukhaniddiṭṭho tayo asammukhaniddiṭṭhāti ime cattāro dūtena 
 niddiṭṭhaveyyāvaccakarā nāma  Etesu meṇḍakasikkhāpade 
 vuttanayeneva paṭipajjitabbaṃ  Vuttaṃ hetaṃ santi bhikkhave manussā saddhā 
 pasannā te kappiyakārakānaṃ hatthe hiraññasuvaṇṇaṃ upanikkhipanti 
 iminā yaṃ ayyassa kappiyaṃ taṃ dethāti anujānāmi bhikkhave yaṃ 
 tato kappiyaṃ taṃ sādituṃ na tvevāhaṃ bhikkhave kenaci pariyāyena 
  
  
 page     
 Jātarūparajataṃ sāditabbaṃ pariyesitabbanti vadāmīti    Ettha codanāya 
 parimāṇaṃ natthi  Mūlaṃ asādiyantena sahassakkhattuṃpi codanāya vā 
 ṭhānena vā kappiyabhaṇḍaṃ sādituṃ vaṭṭati  No ce deti aññaṃ 
 kappiyakārakaṃ ṭhapetvāpi āharāpetabbaṃ  Sace icchati 
 mūlasāmikānaṃpi kathetabbaṃ  No ce icchati na kathetabbaṃ  Aparo bhikkhu 
 purimanayeneva dūtena pucchito natthamhākaṃ kappiyakārakoti vadati  
 Tadañño samīpe ṭhito sutvā āhara bho ahaṃ ayyassa cīvaraṃ 
 cetāpetvā dassāmīti vadati  Dūto handa bho dadeyyāsīti 
 tassa hatthe datvā bhikkhussa anārocetvāva gacchati  Ayaṃ 
 mukhavevaṭikakappiyakārako  Aparo bhikkhuno upaṭṭhākasasa vā aññassa 
 vā hatthe akappiyavatthuṃ datvā therassa cīvaraṃ dadeyyāsīti 
 etova pakkamati  Ayaṃ parammukhakappiyakārakoti ime dve 
 aniddiṭaṭhakappiyakārakā nāma  Etesu aññātakaappavāritesu viya 
 paṭipajjitabbaṃ  Sace sayameva cīvaraṃ ānetvā dadanti gahetabbaṃ 
 no ce na kiñci vattabbaṃ  Desanāmattameva cetaṃ dūtena 
 cīvaracetāpanaṃ pahiṇeyyāti  Sayaṃ āharitvāpi piṇḍapātādīnaṃ atthāya 
 dadantesupi eseva nayo  Na kevalaṃ attanoyeva atthāya sampaṭicchituṃ 
 na vaṭṭati  Sace koci jātarūparajataṃ ānetvā idaṃ saṅghassa 
 dammi ārāmaṃ vā karotha vihāraṃ vā cetiyaṃ vā bhojanasālādīnaṃ 
 vā aññataranti vadati idampi sampaṭicchituṃ na vaṭṭati  Yassa 
 kassaci hi aññassa atthāya sampaṭicchantassa dukkaṭaṃ hotīti 
  Footnote     vi  mahāvagga        
  
  
 page     
 Mahāpaccariyaṃ vuttaṃ  Sace pana nayidaṃ bhikkhūnaṃ sampaṭicchituṃ vaṭṭatīti 
 paṭikkhitte vaḍḍhakīnaṃ vā kammakarānaṃ vā hatathe bhavissati kevalaṃ 
 tumhe sukatadukkaṭaṃ jānāthāti vatvā tesaṃ hatthe datvā pakkamati 
 vaṭṭati  Athāpi mama manussānaṃ hatthe bhavissati mayhameva vā 
 hatthe bhavissati kevalaṃ tumhe yaṃ yassa dātabbaṃ tadatthāya 
 peseyyāthāti vadati evaṃpi vaṭṭati  Sace pana saṅghaṃ vā gaṇaṃ 
 vā puggalaṃ vā anāmasitvā idaṃ hiraññasuvaṇṇaṃ cetiyassa dema 
 vihārassa dema navakammassa demāti vadanti paṭikkhipituṃ na 
 vaṭṭati  Ime idaṃ bhaṇantīti kappiyakārakānaṃ ācikkhitabbaṃ  
 Cetiyādīnaṃ atthāya tumhe gahetvā ṭhapethāti vutte pana amhākaṃ 
 gahetuṃ na vaṭṭatīti paṭikkhipitabbaṃ  Sace pana koci bahuṃ 
 hiraññasuvaṇṇaṃ ānetvā idaṃ saṅghassa dammi cattāro paccaye 
 paribhuñjathāti vadati tañce saṅgho sampaṭicchati paṭiggahaṇepi paribhogepi 
 āpatti  Tatra ce eko bhikkhu nayidaṃ kappatīti paṭikkhipati 
 upāsako ca yadi na kappati mayhameva bhavissatīti gacchati 
 so bhikkhu tayā saṅghassa lābhantarāyo katoti na kenaci kiñci 
 vattabbo  Yo hi taṃ codeti sveva sāpattiko hoti  
 Tena pana ekena bahū anāpattikā katā  Sace pana bhikkhūhi 
 na vaṭṭatīti paṭikkhitte kappiyakārakānaṃ vā hatthe bhavissati mama 
 purisānaṃ vā mayhaṃ vā hatthe bhavissati kevalaṃ tumhe paccaye 
 paribhuñjathāti vadati vaṭṭati  Catuppaccayatthāya ca dinnaṃ yena 
  
  
 page     
 Yena paccayena attho hoti tadatthaṃ upanetabbaṃ  Cīvaratthāya 
 dinnaṃ cīvareyeva upanetabbaṃ  Sace cīvarena tādiso attho natthi 
 piṇḍapātādīhi saṅgho kilamati saṅghasuṭṭhutāya apaloketvā 
 tadatthāyapi upanetabbaṃ  Esa nayo piṇḍapātagilānapaccayatthāya 
 dinnepi  Senāsanatthāya dinnaṃ pana senāsanassa garubhaṇḍattā 
 senāsaneyeva upanetabbaṃ  Sace pana bhikkhūsu senāsanaṃ chaḍḍetvā 
 gatesu senāsanaṃ nassati īdise kāle senāsanaṃ vissajjetvāpi 
 bhikkhūnaṃ paribhogo anuññāto  Tasmā senāsanaparijagganatthaṃ   
 mūlacchejjaṃ akatvā yāpanamattaṃ paribhuñjitababaṃ  Na kevalaṃ ca 
 hiraññasuvaṇṇameva aññaṃpi khettavatthādikaṃ akappiyaṃ na 
 sampaṭicchitabbaṃ  Sace hi koci mayhaṃ tisassasampādanakaṃ mahātaḷākaṃ 
 atthi taṃ saṅghassa dammīti vadati sace taṃ saṅgho sampaṭicchati 
 paṭiggahaṇepi paribhogepi āpattiyeva  Yo pana taṃ paṭikkhipati 
 so purimanayeneva kenaci kiñci na vattabbo  Yo hi taṃ codeti 
 sveva sāpattiko hoti  Tena pana ekena bahū anāpattikā 
 katā  Yo pana tādisaṃyeva mahātaḷākaṃ dammīti vatvāpi bhikkhūhi 
 na vaṭṭatīti paṭikkhitto sace vadati asukañca asukañca saṅghassa 
 taḷākaṃ atthi taṃ kathaṃ vattatīti so vattabbo kappiyaṃ katvā 
 dinnaṃ bhavissatīti  Kathaṃ dinnaṃ kappiyaṃ hotīti  Cattāro paccaye 
 paribhuñjathāti vatvā dinnanti  So ce sādhu bhante cattāro 
  Footnote     paṭijagganatthaṃ  
  
  
 page     
 Paccaye paribhuñjathāti deti vaṭṭati  Athāpi taḷākaṃ gaṇhāthāti 
 vatvā na vaṭṭatīti paṭikkhitto kappiyakārako atthīti pucchitvā 
 natthīti vutte idaṃ asuko nāma vicāressati asukassa vā 
 hatthe mayhaṃ vā hatthe bhavissati saṅgho kappiyabhaṇḍaṃ paribhuñjatūti 
 vadati vaṭṭati  Sacepi na vaṭṭatīti paṭikkhitto udakaṃ 
 paribhuñjissanti bhaṇḍakaṃ dhovissanti migapakkhino pivissantīti vadati 
 evampi vaṭṭati  Athāpi na vaṭṭatīti paṭikkhitto vadati 
 kappiyasīsena gaṇhāthāti sādhu upāsaka saṅgho pānīyaṃ pivissati bhaṇḍakaṃ 
 dhovissati migapakkhino pivissantīti vatvā paribhuñjituṃ vaṭṭati  
 Athāpi mama taḷākaṃ vā pokkharaṇiṃ vā saṅghassa dammīti vutte 
 sādhu upāsaka saṅgho pānīyaṃ pivissatīti ādīni vatvā paribhuñjituṃ 
 vaṭṭatiyeva  Yadi pana bhikkhūhi hatthakammaṃ yācitvā sahatthena ca 
 kappiyapaṭhaviṃ khanitvā udakaparibhogatthāya taḷākaṃ kāritaṃ hoti 
 tañce nissāya sassaṃ nipphādetvā manussā vihāre kappiyabhaṇḍaṃ 
 denti vaṭṭati  Athāpi manussāeva saṅghassa upakāratthāya 
 saṅghikabhūmiṃ khanitvā taṃ nissāya nipphannasassato kappiyabhaṇḍaṃ denti 
 etaṃpi vaṭṭati  Amhākaṃ ekaṃ kappiyakārakaṃ ṭhapethāti vutte ca 
 ṭhapetuṃpi labbhati  Atha pana te manussā rājabalinā upaddūtā 
 pakkamanti aññe paṭipajjanti na ca bhikkhūnaṃ kiñci denti 
 udakaṃ vāretuṃ labbhati  Tañca kho kasikammakāleyeva na 
 sassakāle  Sace te vadanti nanu bhante pubbepi manussā imaṃ 
  
  
 page     
 Nissāya sassaṃ akaṃsūti tato vattabbā te saṅghassa imañca imañca 
 upakāraṃ akaṃsu idañca idañca kappiyabhaṇḍaṃpi akaṃsūti  Sace 
 te vadanti mayaṃpi dassāmāti evaṃ vaṭṭati  Sace pana koci 
 abyatto akappiyavohārena taḷākaṃ paṭiggaṇhāti vā kāreti vā 
 taṃ bhikkhūhi na paribhuñjitabbaṃ  Taṃ nissāya laddhakappiyabhaṇḍaṃpi 
 akappiyameva  Sace bhikkhūhi pariccattabhāvaṃ ñatvā sāmiko vā 
 tassa puttadhītaro vā añño vā koci vaṃse uppanno puna 
 kappiyavohārena deti vaṭṭati  Upacchinne kulavaṃse yo tassa 
 janapadassa sāmiko so acchinditvā puna deti cittalatāpabbate 
 bhikkhunā nīhaṭaudakavāhakaṃ anuḷā nāma rājamahesī viya evaṃpi 
 vaṭṭati  Kappiyavohārepi udakavasena paṭiggahitataḷāke 
 suddhacittānaṃ mattikuddharaṇapālibandhanādīni puna kātuṃ vaṭṭati  Taṃ 
 nissāya pana sassaṃ karonte disvā kappiyakārakaṃ ṭhapetuṃ na 
 vaṭṭati  Yadi te sayameva kappiyabhaṇḍaṃ denti gahetabbaṃ no 
 ce denti na codetabbaṃ na sāretabbaṃ  Paccayavasena 
 paṭiggahitataḷāke kappiyakārakaṃ ṭhapetuṃ vaṭṭati  Mattikuddharaṇapālibandhanādīni 
 pana kātuṃ na vaṭṭati sace kappiyakārakā sayameva karonti 
 vaṭṭati  Abyattena lajjibhikkhunā kārāpitesu kiñcāpi 
 paṭiggahaṇe kappiyaṃ bhikkhussa payogapaccayā uppannena missakattā 
 visagatapiṇḍapāto viya akappiyamaṃsarasamissabhojanaṃ viya ca dupparibhogaṃ 
 hoti sabbesaṃ akappiyameva  Sace pana udakassa okāso atthi 
  
  
 page     
 Taḷākassa pāli thirā yathā bahuṃ udakaṃ gaṇhāti evaṃ karohi 
 tīrasamīpe udakaṃ karohīti evaṃ udakameva vicāretuṃ vaṭṭati  
 Uddhane aggiṃ nipātenti udakakammaṃ labbhatu upāsakāti vattuṃ 
 vaṭṭati  Sassaṃ katvā āharathāti vattuṃ pana na vaṭṭati  Sace 
 pana taḷāke atibahuṃ udakaṃ disvā passato vā piṭṭhito vā 
 mātikaṃ nīharāpeti vanaṃ chindāpetvā kedāre kārāpeti 
 porāṇakedāresu vā pakatibhāgaṃ aggahetvā atirekaṃ gaṇhāti 
 akālasasse navasasse vā aparicchinnabhāge ettake kahāpaṇe dethāti 
 kahāpaṇe uṭṭhāpeti sabbesaṃ akappiyaṃ  Yo pana kasatha vapathāti 
 avatvā ettakāya bhūmiyā ettako nāma bhāgoti evaṃ bhūmiṃ vā 
 patiṭṭhapeti ettake bhūmibhāge amhehi sassaṃ kataṃ ettakaṃ nāma 
 bhāgaṃ gaṇhāthāti vadantesu kasakesu bhūmippamāṇagahaṇatthaṃ rajjuyā 
 vā daṇḍena vā mināti khale vā ṭhatvā rakkhati khalato vā 
 nīharāpeti koṭṭhāgāre vā paṭisāmeti tasseva taṃ akappiyaṃ  
 Sace kasakā kahāpaṇe āharitvā ime saṅghassa āhaṭāti vadanti 
 aññataro ca bhikkhu na saṅgho kahāpaṇe khādatīti saññāya ettakehi 
 kahāpaṇehi sāṭake āhara ettakehi yāguādīni sampādehīti 
 vadati yante āharanti sabbesaṃ akappiyaṃ  Kasmā  
 Kahāpaṇānaṃ vicāritattā  Sace dhaññaṃ āharitvā idaṃ saṅghassa 
 āhaṭanti vadanti aññataro ca bhikkhu purimanayeneva ettakehi 
 vīhīhi idañcīdañca āharathāti vadati yaṃ te āharanti tasseva 
  
  
 page     
 Akappiyaṃ  Kasmā  Dhaññassa vicāritattā  Sace taṇḍulaṃ vā 
 aparaṇṇaṃ vā āharitvā imaṃ saṅghassa āhaṭanti vadanti  
 Aññataro ca bhikkhu purimanayeneva ettakehi taṇḍulehi idañcīdañca 
 āharathāti vadati yaṃ te āharanti sabbesaṃ kappiyaṃ  Kasmā  
 Kappiyānaṃ taṇḍulādīnaṃ vicāritattā  Kayavikkayepi anāpatti 
 kappiyakārakassa ācikkhitattā  Pubbe pana cittalatāpabbate 
 eko bhikkhu catussāladvāre aho vata sve saṅghassa 
 ettakappamāṇe pūve paceyyunti ārāmikānaṃ saññājananatthaṃ bhūmiyaṃ maṇḍalaṃ 
 akāsi  Taṃ disvā cheko ārāmiko tatheva katvā dutiyadivase 
 bheriyā ākoṭṭitāya sannipatite saṅghe pūvaṃ gahetvā saṅghattheraṃ 
 āha bhante amhehi ito pubbe neva pitūnaṃ na pitāmahānaṃ 
 evarūpaṃ sutapubbaṃ ekena ayyena catussāladvāre pūvatthāya 
 saññāya katā itodāni pabhūti ayyā attano attano 
 cittānurūpaṃ vadantu amhākaṃpi phāsuvihāro bhavissatīti  Mahāthero 
 tatova nivatti  Ekena bhikkhunāpi pūvo na gahito  Evaṃ 
 pubbe tatruppādaṃpi na paribhuñjiṃsu  Tasmā 
        sallekhaṃ accajantena    appamattena bhikkhunā 
        kappiyepi na kātabbā   āmisatthāya lolatāti  
 Yo cāyaṃ taḷāke vutto pokkharaṇīudakavāhakamātikādīsupi eseva 
 nayo  Pubbaṇṇāparaṇṇaucchunāḷikerādīnaṃ viruhaṇaṭṭhānaṃ yaṅkiñci 
 khettaṃ vā vatthuṃ vā dammīti vuttepi na vaṭṭatīti paṭikkhipitvā 
  
  
 page     
 Taḷāke vuttanayeneva paṭipajjitabbaṃ  Yadā kappiyavohārena 
 catupaccayaparibhogatthāya dammīti vadati tadā sampaṭicchitabbaṃ  Vanaṃ 
 dammi araññaṃ dammīti vutte pana vaṭṭati  Sace manussā bhikkhūhi 
 anāṇattāyeva tattha rukkhe chinditvā aparaṇṇādīni sampādetvā 
 bhikkhūnaṃ bhāgaṃ denti vaṭṭati  Adentā na codetabbā na 
 sāretabbā  Sace kenacideva antarāyena tesu pakkantesu aññe 
 karonti na ca bhikkhūnaṃ kiñci denti te vāretabbā  Sace 
 vadanti nanu bhante pubbepi manussā idha sassāni akaṃsūti tato 
 vattabbā te saṅghassa idañcīdañca kappiyabhaṇḍaṃ adaṃsūti  Sace 
 vadanti mayaṃpi dassāmāti evaṃ vaṭṭati  Kañci sassuṭṭhānakaṃ 
 bhūmippadesaṃ sandhāya sīmaṃ demāti vadanti vaṭṭati  Sīmāparicchedanatthaṃ 
 pana thambhā vā pāsāṇā vā sayaṃ na ṭhapetabbā  
 Kasmā  Bhūmi nāma anagghā appakenāpi pārājiko bhaveyya  
 Ārāmikānaṃ pana vattabbaṃ iminā ṭhānena amhākaṃ sīmā gatāti  
 Sacepi hi te adhikaṃ gaṇhanti pariyāyena kathitattā anāpatti  
 Yadi pana rājarājamahāmattādayo sayameva thambhe ṭhapāpetvā cattāro 
 paccaye paribhuñjathāti denti vaṭṭatiyeva  Sace koci antosīmāyaṃ 
 taḷākaṃ khanati vihāramajjhena vā mātikaṃ neti cetiyaṅgaṇabodhiyaṅgaṇādīni 
 dussanti vāretabbo  Sace saṅgho kiñci labhitvā 
 āmisagarukatāya na vāreti eko bhikkhu vāreti sova bhikkhu issaro  
 Sace eko bhikkhu na vāreti netha tumheti tesaṃyeva pakkho hoti 
  
  
 page     
 Saṅgho vāreti saṅghova issaro  Saṅghikesu hi kammesu yo dhammakammaṃ 
 karoti so issaro  Sace vāriyamānopi karoti heṭṭhā gahitaṃ paṃsuṃ 
 heṭṭhā pakkhipitvā upari gahitaṃ paṃsuṃ upari pakkhipitvā pūretabbā  
 Sace koci yathājātameva ucchuṃ vā aparaṇṇaṃ vā alāvukumbhaṇḍādikaṃ 
 vā vallīphalaṃ dātukāmo etaṃ sabbaṃ ucchukkhettaṃ aparaṇṇavatthuṃ 
 vallīphalāvāṭaṃ dammīti vadati saha vatthunā parāmaṭṭhattā na 
 vaṭṭatīti  mahāsumatthero āha  Mahāpadumatthero pana 
 abhilāpamattametaṃ sāmikānaṃyeva hi so bhūmibhāgo tasmā vaṭṭatīti 
 āha  Dāsaṃ dammīti vadati na vaṭṭati  Ārāmikaṃ dammi 
 veyyāvaccakaraṃ dammi kappiyakārakaṃ dammīti vutte vaṭṭati  Sace 
 so ārāmiko purebhattaṃpi pacchābhattaṃpi saṅghasseva kammaṃ karoti 
 sāmaṇerassa viya sabbaṃ bhesajjapaṭijagganaṃpi tassa kātabbaṃ  Sace 
 purebhattameva saṅghassa kammaṃ karoti pacchābhattaṃ attano kammaṃ 
 karoti sāyaṃ nivāpo na dātabbo  Yepi pañcadivasavārena vā 
 pakkhavārena vā saṅghassa kammaṃ katvā sesakāle attano kammaṃ 
 karonti tesaṃpi karaṇakāleyeva bhattañca nivāpo ca dātabbo  
 Sace saṅghassa kammaṃ natthi attanoyeva kammaṃ katvā jīvanti te 
 ce hatthakammamūlaṃ ānetvā denti gahetabbaṃ  No ce denti 
 na kiñci vattabbā  Yaṅkiñci rajakadāsaṃpi pesakāradāsaṃpi 
 ārāmikanāmena sampaṭicchituṃ vaṭṭati  Sace gāvo demāti vadanti na 
 vaṭṭatīti paṭikkhipitabbā  Imā gāvo kutoti  Paṇḍitehi 
  
  
 page     
 Pañcagorasaparibhogatthāya dinnāti vattabbā  Mayaṃpi pañcagorasaparibhogatthāya 
 demāti vutte vaṭṭati  Ajikādīsupi eseva nayo  
 Hatthiṃ dema assaṃ mahisaṃ kukkuṭaṃ sūkaraṃ demāti vadanti sampaṭicchituṃ 
 na vaṭṭati  Sace keci manussā appossukkā bhante 
 tumhe hotha mayaṃ ime gahetvā tumhākaṃ kappiyabhaṇḍaṃ dassāmāti 
 vatvā gaṇhanti vaṭṭati  Kukkuṭasūkarā yathāsukhaṃ jīvantūti araññe 
 vissajjetuṃ vaṭṭati  Imaṃ taḷākaṃ imaṃ khettaṃ imaṃ vatthuṃ vihārassa demāti 
 vutte paṭikkhipituṃ na labbhatīti  Sesamettha uttānatthamevāti  
      Samuṭṭhānādīsu idampi chassamuṭṭhānaṃ kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
      Samantapāsādikāya vinayasaṃvaṇṇanāya rājasikkhāpadavaṇṇanā 
 niṭṭhitā  
                   Niṭṭhito ca paṭhamo vaggo  
      {   } Tena samayenāti kosiyasikkhāpadaṃ  Tattha santharitvā kataṃ 
 hotīti same bhūmibhāge kosiyaṃsūni uparūpari santharitvā kañjikādīhi 
 siñcitvā kataṃ hoti  Ekenapi kosiyaṃsunā missitvāti ettha 
 tiṭṭhatu attano rucivasena missakaṃ sacepi tassa karaṇaṭṭhāne vāto 
 ekaṃ kosiyaṃsuṃ ānetvā pāteti evaṃpi missitvā katameva 
 hotīti  Sesaṃ sabbattha uttānatthameva  Chassamuṭṭhānaṃ kiriyā 
 nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ 
 ticittaṃ tivedananti  
                 Kosiyasikkhāpadavaṇṇanā niṭṭhitā  
  
  
 page     
      {   } Tena samayenāti suddhakāḷakasikkhāpadaṃ  Tattha suddhakāḷakānanti 
 suddhānaṃ kāḷakānaṃ aññehi amissakakāḷakānanti attho  
 Sesaṃ uttānatthameva  Samuṭṭhānādīnipi kosiyasikkhāpadasadisānevāti  
               Suddhakāḷakasikkhāpadavaṇṇanā niṭṭhitā  
      {   } Tena samayenāti dvebhāgasikkhāpadaṃ  Tattha ante ādiyitvāti 
 santhatassa ante anuvātaṃ viya dasante odātānaṃ alliyāpetvā  
 Dve bhāgāti dve koṭṭhāsā  Ādātabbāti gahetabbā  
 Gocariyānanti kapilavaṇṇānaṃ  Dve tulā ādātabbāti catūhi tulāhi 
 kāretukāmaṃ sandhāya vuttaṃ  Atthato pana yattakehi eḷakalomehi 
 kātukāmo hoti tesu dve koṭṭhāsā kāḷakānaṃ eko 
 odātānaṃ eko gocariyānanti idameva dassitaṃ hotīti veditabbaṃ  
 Sesaṃ uttānatthameva  Samuṭṭhānādīnipi kosiyasikkhāpadasadisāneva  
 Kevalaṃ idaṃ ādāya anādāya ca karaṇato kiriyākiriyaṃ 
 veditabbanti  
                Dvebhāgasikkhāpadavaṇṇanā niṭṭhitā  
      {   } Tena samayenāti chabbassikkhāpadaṃ  Ūhadantipi ummihantipīti 
 santhatānaṃ upari vaccaṃpi passāvaṃpi karontīti vuttaṃ hoti  Dinnā 
 saṅghena itthannāmassa bhikkhuno sanathatasammatīti evaṃ laddhasammatiko 
 bhikkhu yāva rogo na vūpasamati tāva yaṃ yaṃ ṭhānaṃ gacchati tattha 
 tattha santhataṃ kātuṃ labhati  Sace arogo hutvā puna 
  
  
 page     
 Mūlabyādhināva gilāno hoti soyeva parihāro natthaññaṃ 
 sammatikiccanti pussadevatthero āha  Upatissatthero pana so vā 
 byādhi paṭikuppatu añño vā sakiṃ gilānoti nāmaṃ laddhaṃ laddhameva 
 puna sammatikiccaṃ natthīti āha  Orena ce channaṃ vassānanti 
 orimabhāge antoti attho  Padabhājane pana saṅkhyāmattadassanatthaṃ 
 ūnakachabbassānīti vuttaṃ  Anāpatti chabbassāni karotīti yadā 
 chabbassāni paripuṇṇāni honti tadā santhataṃ karoti  Dutiyapadepi 
 yadā atirekachabbassāni honti tadā karotīti evamattho daṭṭhabbo  
 Na hi so chabbassāni karotīti  Sesaṃ uttānatthameva  Samuṭṭhānādīni 
 kosiyasikkhāpadasadisāneva idaṃ pana kiriyākiriyanti  
                Chabbassasikkhāpadavaṇṇanā niṭṭhitā  
      {   } Tena samayenāti nisīdanasanthatasikkhāpadaṃ  Tattha icchāmahaṃ 
 bhikkhaveti bhagavā kira taṃ antotemāsaṃ na kiñci bodhaneyyasattaṃ addasa 
 tasmā evamāha  Evaṃ santepi tantivasena dhammadesanā kātabbā 
 siyā  Yasmā panassa etadahosi mayi okāsaṃ kāretvā paṭisallīne 
 bhikkhū adhammikaṃ katikavattaṃ karisasanti taṃ upaseno bhindissati 
 ahaṃ tassa pasīditvā bhikkhūnaṃ dassanaṃ anujānissāmi tato maṃ 
 passitukāmā bahū bhikkhū dhutaṅgāni samādiyissanti ahaṃ ca tehi 
 ujjhitasanthatapaccayā sikkhāpadaṃ paññāpessāmīti tasmā evamāha  
 Evaṃ bahūni hi ettha ānisaṃsānīti  Sapariso yena bhagavā 
 tenūpasaṅkamīti thero kira na bhikkhave ūnadasavassena upasampādetabbo 
  
  
 page     
 Yo upasampādeyya āpattiṃ dukkaṭassāti   imasmiṃ  khandhakasikkhāpade 
 kathaṃ hi nāma tvaṃ moghapurisa aññehi ovadanīyo anusāsanīyo aññaṃ 
 ovadituṃ anusāsituṃ maññissasīti   evamādinā nayena garahaṃ labhitvā 
 satthā mayhaṃ parisaṃ nissāya garahaṃ adāsi so dānāhaṃ bhagavantaṃ 
 teneva puṇṇacandasassirikena sabbākāraparipuṇṇena mukhena brahmaghosaṃ 
 nicchārāpetvā parisaṃyeva nissāya sādhukāraṃ dāpessāmīti suhadayo 
 kulaputto atirekayojanasataṃ atikkamitvā parisaṃ vinitvā pañcamattehi 
 bhikkhusatehi parivuto puna bhagavantaṃ upasaṅkanto  Tena vuttaṃ 
 sapariso yena bhagavā tenūpasaṅkamīti  Na hi sakkā buddhānaṃ 
 aññathā ārādhetuṃ aññatra vattasampattiyā  Bhagavato avidūre 
 nisinnoti vattasampattiyā parisuddhabhāvena nirāsaṅko sīho viya 
 kañcanapabbatassa guhāyaṃ bhagavato avidūre nisinno  Etadavocāti 
 kathāsamuṭṭhāpanatthaṃ etaṃ avoca  Manāpāni te bhikkhu paṃsukūlānīti 
 bhikkhu tava imāni paṃsukūlāni manāpāni attano ruciyā khantiyā 
 gahitānīti attho  Na kho me bhante manāpānīti bhante na mayā 
 attano ruciyā khantiyā gahitāni galaggāhena viya matthakatālanena 
 viya ca gāhitomhīti dasseti  Paññāyissatīti paññāto 
 abhiññāto bhavissati  Tattha sandissatīti vuttaṃ hoti  Na mayaṃ 
 appaññattaṃ paññāpessāmāti mayaṃ sāvakā nāma appaññattaṃ na 
 paññāpessāma  Buddhavisayo hi eso yadidaṃ pācittiyaṃ 
 dukkaṭanti ādinā nayena appaññattasikkhāpadapaññāpanaṃ 
  Footnote        vi  mahāvagga        
  
  
 page     
 Paññattasikkhāpadasamucchindanaṃ vā  Samādāyāti taṃ taṃ sikkhāpadaṃ samādiyitvā 
 sādhu suṭṭhūti sampaṭicchitvā yathāpaññattesu sabbasikkhāpadesu 
 sikkhissāmāti dasseti  Bhagavā tassa āraddhacitto punapi 
 sādhu sādhūti sādhukāramakāsi  {   } Anuññātāvusoti anuññātaṃ 
 āvuso  Pihantāti pihayantā  Santhatāni ujjhitvāti santhate 
 catutthacīvarasaññitāya sabbasanthatāni ujjhitvā  Dhammiṃ kathaṃ katvā 
 bhikkhū āmantesīti bhagavā santhatāni vippakiṇṇāni disvā 
 saddhādeyyavinipātane kāraṇaṃ natthi paribhogūpāyaṃ tesaṃ dassessāmīti 
 dhammiṃ kathaṃ katvā bhikkhū āmantesi  {   } Sakiṃ nivatthaṃpi sakiṃ pārutaṃpīti 
 sakiṃ nisinnañceva nipannañca  Sāmantāti ekapassato vaṭṭaṃ vā 
 caturassaṃ vā chinditvā gahitaṭṭhānaṃ yathā vidatthimattaṃ hoti evaṃ 
 gahetabbaṃ  Santharantena pana pāliyaṃ vuttanayeneva ekadese vā 
 santharitabbaṃ vijaṭetvā vā missakaṃ katvā santharitabbaṃ evaṃ kataṃ 
 thirataraṃ hoti  Sesaṃ uttānatthamevāti  Samuṭṭhānādīni 
 kiriyākiriyattā imassa sikkhāpadassa dvebhāgasikkhāpadasadisānīti  
                  Nisīdanasanthatasikkhāpadaṃ samattaṃ  
      Imesu pana pañcasu santhatesu purimāni tīṇi vinayakammaṃ 
 katvā paṭilabhitvā paribhuñjituṃ na vaṭṭanti pacchimāni dve 
 vaṭṭantīti veditabbāni  
      {   } Tena samayenāti eḷakalomasikkhāpadaṃ  Tattha upphaṇḍesunti 
 kittakena te bhante kītānīti ādīni vadantā avahasiṃsu  Ṭhitakova 
  
  
 page     
 Āsumbhīti yathā manussā araññato mahantaṃ dārubhāraṃ ānetvā 
 kilantā ṭhitakāva pātenti evaṃ pātesīti attho  {   } Sahatthāti 
 sahatthena  Attanā haritabbānīti vuttaṃ hoti  Bahitiyojanaṃ 
 pātetīti tiyojanato bahi pāteti  Anantarāyena patanake hatthato 
 muttamatte lomagaṇanāya nissaggiyāni pācittiyāni  Sace 
 bahitiyojane rukkhe vā thambhe vā paṭihaññitvā puna abbhantare 
 patanti anāpatti  Bhūmiyaṃ patitvā ṭhatvā vaṭṭamānā 
 eḷakalomabhaṇḍikā puna anto pavisanti āpattiyeva  Anto ṭhatvā 
 hatthena vā pādena vā yaṭṭhiyā vā vaṭṭeti ṭhatvā vā aṭhatvā 
 vā vaṭṭamānā bhaṇḍikā gacchanti āpattiyeva  Añño harissatīti 
 ṭhapeti tena haritepi āpattiyeva  Suddhacittena ṭhapitaṃ vāto 
 vā añño vā attano dhammatāya bahi pāteti āpattiyeva 
 saussāhattā acittakattā ca sikkhāpadassa  Kurundiyādīsu pana 
 ettha anāpatti vuttā  Sā anāpattipāliyā na sameti  
 Ubhatobhaṇḍikaṃ ekābaddhaṃ katvā ekabhaṇḍikaṃ antosīmāyaṃ ekaṃ bahisīmāyaṃ 
 karonto ṭhapeti rakkhati tāva  Ekābaddhe kājepi eseva nayo  
 Yadi pana abandhitvā kājakoṭiyaṃ ṭhapitamattameva hoti na rakkhati  
 Ekābaddhepi parivattetvā ṭhapite āpattiyeva  Aññassa yāne 
 vāti ettha gacchante yāne vā hatthipiṭṭhiyādīsu vā sāmikassa 
 ajānantasseva harissatīti ṭhapeti tasmiṃ tiyojanaṃ atikkante 
 āpattiyeva  Agacchantepi eseva nayo  Sace pana agacchante 
  
  
 page     
 Yāne vā hatthipiṭṭhiyādīsu vā ṭhapetvā abhiruhitvā sāreti heṭṭhā 
 vā gacchanto codeti pakkosanto vā anubandhāpeti aññaṃ 
 harāpetīti vacanato anāpatti  Kurundiyādīsu pana āpattīti vuttaṃ  
 Taṃ aññaṃ harāpetīti iminā na sameti  Adinnādāne pana 
 suṅkaghāṭe āpatti hoti  Yā hi tattha āpatti sā idha 
 anāpatti yā idha āpatti sā tattha anāpatti  Taṃ ṭhānaṃ 
 patvā aññāvihito vā corādīhi vā upaddūto gacchati 
 āpattiyeva  Sabbattha lomagaṇanāya āpattiparicchedo veditabbo  
      {   } Tiyojanaṃ vāsādhippāyo gantvā tato paraṃ haratīti yattha gato 
 tattha uddesaparipucchādīnaṃ vā paccayādīnaṃ vā alābhena tato paraṃ 
 aññattha gacchati tatopi aññatthāti evaṃ yojanasataṃpi harantassa 
 anāpatti  Acchinnaṃ paṭilabhitvāti taṃ corā acchinditvā 
 niratthakabhāvaṃ ñatvā paṭidenti taṃ harantassa anāpatti  Nissaṭṭhaṃ 
 paṭilabhitvāti vinayakammakataṃ paṭilabhitvāti attho  Katabhaṇḍanti 
 katabhaṇḍakaṃ kambalakojavasanthatādiṃ yaṅkiñci antamaso suttakena 
 bandhamattaṃpi  Yo pana tanukapattatthavikantare vā āyogaaṃsabandhaka 
 kāyabandhanādīnaṃ antaresu vā pipphalikādīnaṃ malarakkhaṇatthaṃ sipāṭikāya 
 vā antamaso vātābādhiko kaṇṇacchiddepi lomāni pakkhipitvā 
 gacchati āpattiyeva  Suttakena pana bandhitvā pakkhittaṃ 
 katabhaṇḍaṭṭhāne tiṭṭhati  Veṇiṃ katvā harati idaṃ nidhānamukhannāma 
 āpattiyeva  Sesaṃ uttānatthameva  
  
  
 page     
 Samuṭṭhānādīsu idaṃ eḷakalomasamuṭṭhānaṃ nāma kāyato ca 
 kāyacittato ca samuṭṭhāti kiriyā nosaññāvimokkhaṃ acittakaṃ 
 paṇṇattivajjaṃ kāyakammaṃ ticittaṃ tivedananti  
                  Eḷakalomasikkhāpadaṃ niṭṭhitaṃ  
      {   } Tena samayenāti eḷakalomadhovāpanasikkhāpadaṃ  Tattha riñcantīti 
 ujjhanti vissajjenti  Na sakkonti anuyuñjitunti vuttaṃ hoti  
 Sesamettha purāṇacīvarasikkhāpade vuttanayameva saddhiṃ samuṭṭhānādīhīti  
               Eḷakalomadhovāpanasikkhāpadaṃ niṭṭhitaṃ  
      {   } Tena samayenāti rūpiyasikkhāpadaṃ  Tattha paṭiviṃsoti 
 koṭṭhāso  {      } Jātarūparajatanti ettha jātarūpanti suvaṇṇassa nāmaṃ  
 Taṃ pana yasmā tathāgatassa vaṇṇasadisaṃ hoti tasmā satthuvaṇṇo 
 vuccatīti padabhājane vuttaṃ  Tassattho yo satthu vaṇṇo 
 lohaviseso idaṃ jātarūpaṃ nāmāti  Rajataṃ pana saṅkho silā 
 pavāḷaṃ rajataṃ jātarūpanti ādīsu rūpiyaṃ vuttaṃ  Idha pana yaṅkiñci 
 vohāragāmanīyaṃ kahāpaṇādi adhippetaṃ  Tenevassa padabhājane kahāpaṇo 
 lohamāsakoti ādi vuttaṃ  Tattha kahāpaṇoti sovaṇṇamayo vā 
 rūpiyamayo vā pākatiko vā  Lohamāsakoti tambalohādīhi 
 katamāsako  Dārumāsakoti sāradārunā vā veḷupesikāya vā 
 antamaso tālapaṇṇenapi rūpaṃ chinditvā katamāsako  Jatumāsakoti 
 lākhāya vā niyāsena vā rūpaṃ samuṭṭhāpetvā katamāsako  Ye 
 vohāraṃ gacchantīti iminā pana padena yo yo yattha yattha janapade 
  
  
 page     
 Yadā yadā vohāraṃ gacchati antamaso aṭṭhimayopi cammamayopi 
 rukkhaphalabījamayopi samuṭṭhāpitarūpopi asamuṭṭhāpitarūpopi sabbo saṅgahito  
 Iccetaṃ sabbaṃpi rajataṃ jātarūpaṃ jātarūpamāsako vuttappabhedo sabbopi 
 rajatamāsakoti catubbidhaṃ nissaggiyavatthu hoti  Muttā maṇi veḷuriyo 
 saṅkho silā pavāḷaṃ lohitako masāragallaṃ sattadhaññāni dāsī dāsā 
 khettavatthupupphārāmaphalārāmādayoti idaṃ dukkaṭavatthu  Suttaṃ phālo 
 paṭako kappāso anekappakāraṃ aparaṇṇaṃ sappinavanītatelamadhuphāṇitādibhesajjañca 
 idaṃ kappiyavatthu  Tattha nissaggiyavatthuṃ attano vā 
 saṅghagaṇapuggalacetiyādīnaṃ vā atthāya sampaṭicchituṃ na vaṭṭati  
 Attano atthāya sampaṭicchato nissaggiyaṃ pācittiyaṃ hoti  Sesānaṃ 
 atthāya dukkaṭaṃ  Dukkaṭavatthuṃ sabbesaṃpi atthāya sampaṭicchato 
 dukkaṭameva kappiyavatthumhi anāpatti  Sabbampi nikkhipanatthāya 
 bhaṇḍāgārikasīsena sampaṭicchato upari ratanasikkhāpade āgatavasena 
 pācittiyaṃ  Uggaṇheyyāti gaṇheyya  Yasmā pana 
 paṭiggaṇhanto āpattiṃ āpajjati tenassa padabhājane sayaṃ gaṇhāti 
 nissaggiyaṃ pācittiyanti vuttaṃ  Esa nayo sesapadesupi  Tattha 
 jātarūparajatabhaṇḍesu kahāpaṇamāsakesu ca ekaṃ gaṇhato vā 
 gaṇhāpayato vā ekā āpatti  Sahassañcepi ekato gaṇhāti 
 gaṇhāpeti vatthugaṇanāya āpattiyo  Mahāpaccariyaṃ pana 
 kurundiyañca sithilabandhāya thavikāya sithilapūrite vā bhājane rūpagaṇanāya 
 āpatti  Ghanabandhe pana ghanapūrite vā ekāva āpattīti vuttaṃ  
  
  
 page     
 Upanikkhittasādiyane pana idaṃ ayyassa hotūti vutte sacepi cittena 
 sādiyati gaṇhitukāmo hoti kāyena vā vācāya vā nayidaṃ kappatīti 
 paṭikkhipati anāpatti  Kāyavācāhi vā apaṭikkhipitvāpi suddhacitto 
 hutvā nayidaṃ amhākaṃ kappatīti na sādiyati anāpattiyeva  
 Tīsu dvāresu hi yenakenaci paṭikkhittaṃ paṭikkhittameva hoti  Sace 
 pana kāyavācāhi apaṭikkhipitvā cittena adhivāseti kāyavācāhi 
 kattabbassa paṭikkhepassa akaraṇato akiriyasamuṭṭhānaṃ kāyadvāre 
 vacīdvāre ca āpattiṃ āpajjati  Manodvāre pana āpatti nāma 
 natthi  Eko sataṃ vā sahassaṃ vā pādamūle ṭhapeti tuyhidaṃ 
 hotūti  Bhikkhu nayidaṃ kappatīti paṭikkhipati  Upāsako pariccattaṃ 
 mayā tumhākanti gato  Añño tattha āgantvā pucchati kiṃ 
 bhante idanti  Yaṃ tena ca attanā ca vuttaṃ taṃ ācikkhitabbaṃ  
 So ce vadati gopayissāmi bhante guttaṭṭhānaṃ dassethāti 
 sattabhūmikaṃpi pāsādaṃ abhiruhitvā idaṃ guttaṭṭhānanti ācikkhitabbaṃ  
 Idha nikkhipāhīti na vattabbaṃ  Ettāvatā kappiyañca akappiyañca 
 nissāya ṭhitaṃ hoti  Dvāraṃ pidahitvā rakkhantena vasitabbaṃ  
 Sace kiñci vikkāyikabhaṇḍaṃ pattaṃ vā cīvaraṃ vā āgacchati idaṃ 
 gaṇhissatha bhanteti vutte upāsaka atthi amhākaṃ iminā attho 
 vatthu ca evarūpannāma saṃvijjati kappiyakārako natthīti vattabbaṃ  
 Sace so vadati ahaṃ kappiyakārako bhavissāmi dvāraṃ vivaritvā 
 dethāti dvāraṃ vivaritvā imasmiṃ okāse ṭhapitanti vattabbaṃ  
  
  
 page     
 Idaṃ gaṇhāti ca na vattabbaṃ  Evaṃpi kappiyañca akappiyañca 
 nissāya ṭhitameva hoti  So ce taṃ gahetvā tassa kappiyabhaṇḍaṃ 
 deti vaṭṭati  Sace adhikaṃ gaṇhāti na mayaṃ tava bhaṇḍaṃ gaṇhāma 
 nikkhipāhīti vattabbo  
      Saṅghamajjhe nissajjitabbanti ettha yasmā rūpiyaṃ nāma 
 akappiyaṃ tasmā nissajjitabbaṃ saṅghassa vā gaṇassa vā puggalassa 
 vāti na vuttaṃ  Yasmā pana taṃ paṭiggahitamattameva na tena 
 kiñci kappiyabhaṇḍaṃ cetāpitaṃ tasmā upāyena paribhogadassanatthaṃ 
 saṅghamajjhe nissajjitabbanti vuttaṃ  Kappiyaṃ ācikkhitabbaṃ sappi vāti 
 pabbajitānaṃ sappi vā telaṃ vā vaṭṭati upāsakāti evaṃ ācikkhitabbaṃ  
 Rūpiyapaṭiggāhakaṃ ṭhapetvā sabbeheva paribhuñjitabbanti 
 sabbehi bhājetvā paribhuñjitabbaṃ  Rūpiyapaṭiggāhakena bhāgo na 
 gahetabbo  Aññesaṃ bhikkhūnaṃ vā ārāmikānaṃ vā pattabhāgaṃpi 
 paṭilabhitvā paribhuñjituṃ na vaṭṭati  Antamaso makkaṭādīhi tato 
 haritvā araññe ṭhapitaṃ vā tesaṃ hatthato galitaṃ vā 
 tiracchānapariggahitaṃpi paṃsukūlaṃpi na vaṭṭatiyeva  Tato āhaṭena phāṇitena 
 senāsanadhūpanaṃpi na vaṭṭati  Sappinā vā telena vā padīpaṃ katvā 
 dīpālokena nipajjituṃ kasiṇaparikammaṃpi kātuṃ potthakaṃpi vācetuṃ 
 na vaṭṭati  Tato telamadhuphāṇitādīhi pana sarīre vaṇaṃ makkhetuṃ 
 na vaṭṭatiyeva  Tena vatthunā mañcapīṭhādīni vā gaṇhanti uposathāgāraṃ 
 vā bhojanasālaṃ vā karonti paribhuñjituṃ na vaṭṭati  Chāyāpi 
  
  
 page     
 Gehaparicchedena ṭhitā na vaṭṭati  Paricchedātikkantā 
 āgantukattā vaṭṭati  Taṃ vatthuṃ vissajjetvā katena maggenapi setunāpi 
 nāvāyapi uḷumpenapi gantuṃ na vaṭṭati  Tena vatthunā khanāpitāya 
 pokkharaṇiyā ubbhitodakaṃ pātuṃ vā paribhuñjituṃ vā na vaṭṭati  
 Anto udake pana asati aññaṃ āgantukaudakaṃ vā vassodakaṃ vā 
 paviṭṭhaṃ vaṭṭati  Kītāya yena udakena saddhiṃ kītā taṃ āgantukaṃpi 
 na vaṭṭati  Taṃ vatthuṃ upanikkhepaṃ ṭhapetvā saṅgho paccaye 
 paribhuñjati tepi paccayā tassa na vaṭṭanti  Ārāmo gahito hoti 
 sopi paribhuñjituṃ na vaṭṭati  Yadi bhūmipi bījaṃpi akappiyaṃ neva 
 bhūmiṃ na phalaṃ paribhuñjituṃ vaṭṭati  Sace bhūmiṃyeva kīṇitvā 
 aññāni bījāni ropitāni phalaṃ paribhuñjituṃ vaṭṭati  Atha bījāni 
 kīṇitvā kappiyabhūmiyaṃ ropitāni phalaṃ na vaṭṭati  Bhūmiyaṃ 
 nisīdituṃ vā nipajjituṃ vā vaṭṭati  Sace so chaḍḍetīti yattha 
 katthaci khipati  Athāpi na chaḍḍeti sayaṃ vā gahetvā gacchati 
 na vāretabbo  No ce chaḍḍetīti atha neva gahetvā gacchati 
 na chaḍḍeti kiṃ mayhaṃ iminā byāpārenāti yena kāmaṃ pakkamati 
 tato yathāvuttalakkhaṇo rūpiyachaḍḍako sammannitabbo  Yo na 
 chandāgatinti ādīsu lobhavasena taṃ vatthuṃ attano vā karonto 
 attānaṃ vā ukkaṃsento chandāgatiṃ nāma gacchati  Dosavasena 
 nevāyaṃ mātikaṃ jānāti na vinayanti paraṃ apasādento dosāgatiṃ nāma 
 gacchati  Mohavasena muṭṭhappamuṭṭhassatibhāvaṃ āpajjanto mohāgatiṃ 
  
  
 page     
 Nāma gacchati  Rūpiyapaṭiggāhakassa bhayena chaḍḍetuṃ avisahanto 
 bhayāgatiṃ nāma gacchati  Evaṃ akaronto na chandāgatiṃ gacchati 
  pe  Na bhayāgatiṃ gacchatīti veditabbo  {   } Animittaṃ katvāti nimittaṃ 
 akatvā  Akkhīni nimmiletvā nadiyā vā papāte vā vanagahane 
 vā gūthakaṃ viya anapekkhena patitokāsaṃ asamannāharantena pātetabbanti 
 attho  Evaṃ jigucchitabbepi rūpiye bhagavā pariyāyena bhikkhūnaṃ 
 paribhogaṃ ācikkhi  Rūpiyapaṭiggāhakassa pana kenaci pariyāyena tato 
 uppannapaccayaparibhogo na vaṭṭati  Yathā cāyaṃ etassa na 
 vaṭṭati evaṃ asantasambhāvanāya vā kuladūsakakammena vā kuhanādīhi 
 vā uppannapaccayā neva tassa na aññassa vaṭṭanti  Dhammena 
 samena uppannāpi apaccavekkhitvā paribhuñjituṃ na vaṭṭanti  
      Cattāro hi paribhogā   theyyaparibhogo iṇaparibhogo 
 dāyajjaparibhogo sāmiparibhogoti  Tattha saṅghamajjhepi nisīditvā 
 paribhuñjantassa dussīlassa paribhogo theyyaparibhogo nāma  Sīlavato 
 apaccavekkhitaparibhogo iṇaparibhogo nāma  Tasmā cīvaraṃ paribhoge 
 paribhoge paccavekkhitabbaṃ piṇḍapāto ālope ālope  Tathā 
 asakkontena purebhattapacchābhattapurimayāmamajjhimayāmapacchimayāmesu  
 Sacassa apaccavekkhatova aruṇo uggacchati iṇaparibhogaṭṭhāne 
 tiṭṭhati  Senāsanaṃpi paribhoge paribhoge paccavekkhitabbaṃ  Bhesajjassa 
 paṭiggahaṇepi paribhogepi satipaccayatā vaṭṭati  Evaṃ santepi 
 paṭiggahaṇe satiṃ katvā paribhoge akarontasseva āpatti  
  Footnote     cattāro hi paribhogāti ādīni padāni visuddhimaggassa sīlaniddese paññāyanti  
  
  
 page     
 Paṭiggahaṇe pana satiṃ akatvā paribhoge karontassa anāpatti  
 Catubbidhā hi suddhi desanāsuddhi saṃvarasuddhi pariyiṭṭhisuddhi 
 paccavekkhaṇasuddhīti  Tattha desanāsuddhi nāma pāṭimokkhasaṃvarasīlaṃ  Taṃ 
 hi desanāya sujjhanato desanāsuddhīti vuccati  Saṃvarasuddhi nāma 
 indriyasaṃvarasīlaṃ  Taṃ hi na puna evaṃ karissāmīti cittādhiṭṭhānasaṃvareneva 
 sujjhanato saṃvarasuddhīti vuccati  Pariyiṭṭhisuddhi nāma ājīvaparisuddhasīlaṃ  
 Taṃ hi anesanaṃ pahāya dhammena samena paccaye uppādentassa 
 pariyesanāyayeva suddhattā pariyiṭṭhisuddhīti vuccati  Paccavekkhaṇasuddhi 
 nāma paccayaparibhogasannissitasīlaṃ  Taṃ hi paṭisaṅkhā yoniso cīvaraṃ 
 paṭisevatīti ādinā nayena vuttena paccavekkhaṇena sujjhanato 
 paccavekkhaṇasuddhīti vuccati  Tena vuttaṃ paṭiggahaṇe pana satiṃ akatvā 
 paribhoge karontassa anāpattīti  Sattannaṃ sekkhānaṃ paccayaparibhogo 
 dāyajjaparibhogo nāma  Te hi bhagavato puttā tasmā pitu 
 santakānaṃ paccayānaṃ dāyādā hutvā te paccaye paribhuñjanti  
 Kiṃ pana te bhagavato paccaye paribhuñjanti gihīnaṃ paccaye 
 paribhuñjantīti  Gihīhi dinnāpi bhagavatā anuññātattā bhagavato santakā 
 honti tasmā te bhagavato paccaye paribhuñjantīti veditabbaṃ  
 Dhammadāyādasuttañcettha   sādhakaṃ  Khīṇāsavānaṃ paribhogo 
 sāmiparibhogo nāma  Te hi taṇhādāsabyaṃ atītattā sāmino hutvā 
 paribhuñjanti  Imesu paribhogesu sāmiparibhogo ca dāyajjaparibhogo 
 ca sabbesaṃpi vaṭṭati  Iṇaparibhogo na vaṭṭati  Theyyaparibhoge 
  Footnote     Ma  mū        
  
  
 page     
 Kathāyeva natthi  
      Aparepi cattāro paribhogā lajjiparibhogo alajjiparibhogo 
 dhammiyaparibhogo adhammiyaparibhogoti  Tattha alajjino lajjinā saddhiṃ 
 paribhogo vaṭṭati  Āpattiyā na kāretabbo  Lajjino 
 alajjinā saddhiṃ yāva na jānāti tāva vaṭṭati  Ādito 
 paṭṭhāya hi alajjī nāma natthi  Tasmā yadāssa alajjibhāvaṃ 
 jānāti tadā vattabbo tumhe kāyadvāre ca vacīdvāre ca 
 vītikkamaṃ karotha taṃ apaṭirūpaṃ mā evaṃ akaritthāti  Sace 
 anādayitvā karotiyeva yadi tena saddhiṃ paribhogaṃ karoti sopi 
 alajjīyeva hoti  Yopi attano bhārabhūtena alajjinā saddhiṃ 
 paribhogaṃ karoti sopi nivāretabbo  Sace na oramati ayaṃpi 
 alajjīyeva hoti  Evaṃ ekopi alajjī alajjisataṃpi karoti  Alajjino 
 pana alajjināva saddhiṃ paribhoge āpatti nāma natthi  Lajjino 
 lajjinā saddhiṃ paribhogo dvinnaṃ khattiyakumārānaṃ suvaṇṇapāṭiyaṃ 
 bhojanasadiso  Dhammiyādhammiyaparibhogo paccayavaseneva veditabbo  
 Tattha sace puggalopi alajjī piṇḍapātopi adhammiyo ubho 
 jegucchā  Puggalo alajjī piṇḍapāto dhammiyo puggalaṃ 
 jigucchitvā piṇḍapāto na gahetabbo  Mahāpaccariyaṃ pana dussīlo 
 saṅghato uddesabhattādīni labhitvā saṅghasseva deti etāni 
 yathādānameva gatattā vaṭṭantīti vuttaṃ  Puggalo lajjī piṇḍapāto 
 adhammiyo piṇḍapāto jiguccho na gahetabbo  Puggalo lajjī 
  
  
 page     
 Piṇḍapātopi dhammiyo vaṭṭati  
      Apare dve paggahā dve ca paribhogā lajjipaggaho 
 alajjipaggaho dhammaparibhogo āmisaparibhogoti  Tattha alajjino lajjiṃ 
 paggahetuṃ vaṭṭati  Na so āpattiyā kāretabbo  Sace pana 
 lajjī alajjiṃ paggaṇhāti anumodanāya ajjhesati dhammakathāya 
 ajjhesati kulesu upatthambheti itaropi amhākaṃ ācariyo 
 īdiso ca īdiso cāti tassa parisati vaṇṇaṃ bhāsati ayaṃ sāsanaṃ 
 osakkāpeti antaradhāpetīti veditabbo  Dhammaparibhogaāmisaparibhogesu 
 pana yattha āmisaparibhogo vaṭṭati tattha dhammaparibhogopi 
 vaṭṭati  Yo pana koṭiyaṃ ṭhito gaṇṭho tassa puggalassa 
 accayena nassissati taṃ dhammānuggahena uggaṇhituṃ vaṭṭatīti vuttaṃ  
 Tatrīdaṃ vatthu mahābhaye kira ekasseva bhikkhuno mahāniddeso 
 paguṇo ahosi  Atha catunnikāyikatissattherassa upajjhāyo 
 mahātipiṭakatthero nāma mahārakkhitattheraṃ āha āvuso mahārakkhita 
 etassa santike mahāniddesaṃ gaṇhāhīti  Pāpo kirāyaṃ bhante 
 na gaṇhāmīti  Gaṇhāvuso ahante santike nisīdissāmīti  
 Sādhu bhante tumhesu nisinnesu uggaṇhissāmīti paṭṭhapetvā 
 rattindivaṃ nirantaraṃ pariyāpuṇanto osānadivase heṭṭhāmañce itthiṃ 
 disvā bhante sutaṃyeva me pubbe sacāhaṃ evaṃ jāneyyaṃ na 
 īdisassa santike dhammaṃ pariyāpuṇeyyanti āha  Tassa pana 
 santike bahū mahātherā uggaṇhitvā mahāniddesaṃ patiṭṭhapesuṃ  
  
  
 page     
      {   } Rūpiye rūpiyasaññīti ettha sabbaṃpi jātarūparajatañca 
 rūpiyasaṅgahameva gatanti veditabbaṃ  Rūpiye vematikoti suvaṇṇaṃ nukho 
 kharapattaṃ nukhoti ādinā nayena saṃsayajāto  Rūpiye arūpiyasaññīti 
 suvaṇṇādīsu kharapattādisaññī  Apica puññakāmā rājorodhādayo 
 bhattakhajjakagandhapiṇḍādīsu pakkhipitvā hiraññasuvaṇṇaṃ denti 
 colabhikkhāya carantānaṃ dussante baddhakahāpaṇādīhiyeva saddhiṃ colakāni 
 denti  bhikkhū bhattādisaññāya vā colakasaññāya vā paṭiggaṇhanti 
 evaṃ rūpiye arūpiyasaññī rūpiyaṃ paṭiggaṇhātīti veditabbo  
 Paṭiggaṇhantena pana imasmiṃ gehe idaṃ laddhanti sallakkhetabbaṃ  
 Yena hi asatiyā dinnaṃ hoti so satiṃ paṭilabhitvā puna āgacchati  
 Athassa vattabbaṃ tava colakaṃ passāhīti  Sesamettha 
 uttānatthameva  
      Samuṭṭhānādīsu chassamuṭṭhānaṃ siyā kiriyā gahaṇena āpajjanato 
 siyā akiriyā paṭikkhepassa akaraṇato rūpiyaaññavādakaupassutisikkhāpadāni 
 hi tīṇi ekaparicchedāni nosaññāvimokkhaṃ acittakaṃ 
 paṇṇattivajjaṃ kāyakammaṃ vacīkammaṃ ticittaṃ tivedananti  
                    Rūpiyasikkhāpadaṃ niṭṭhitaṃ  
      {   } Tena samayenāti rūpiyasabyohārasikkhāpadaṃ  Tattha 
 nānappakārakanti katākatādivasena anekavidhaṃ  Rūpiyasabyohāranti 
 jātarūparajataparivattanaṃ  Samāpajjantīti paṭiggahaṇasseva paṭikkhitattā 
 paṭiggahitaparivattane dosaṃ apassantā karonti  {   } Sīsūpaganti ādīsu 
  
  
 page     
 Sīsaṃ upagacchatīti sīsūpagaṃ  Potthakesu pana sīsūpakanti likhitaṃ  
 Yassa kassaci sīsālaṅkārassetaṃ adhivacanaṃ  Esa nayo sabbattha  
 Katena katanti ādīsu suddho rūpiyasabyohāroyeva  Rūpiye 
 rūpiyasaññīti ādimhi purimasikkhāpade vuttavatthūsu nissaggiyavatthunā 
 nissaggiyavatthuṃ cetāpentassa mūlagahaṇe purimasikkhāpadena 
 nissaggiyaṃ pācittiyaṃ aparāparaṃ parivattane iminā nissaggiyaṃ 
 pācittiyameva  Nissaggiyavatthunā dukkaṭavatthuṃ vā kappiyavatthuṃ 
 vā cetāpentassāpi eseva nayo  Yo hi ayaṃ arūpiye rūpiyasaññī 
 rūpiyaṃ cetāpetīti ādi dutiyo tiko vutto tassānulomattā 
 avuttopi ayamaparopi rūpiye rūpiyasaññī arūpiyaṃ cetāpetīti 
 ādi tiko veditabbo  Attano vā hi arūpiyena parassa rūpiyaṃ 
 cetāpeyya attano vā rūpiyena parassa arūpiyaṃ ubhayathāpi 
 rūpiyasabyohāro katoyeva hoti  Tasmā pāliyaṃ ekantena rūpiyapakkhe 
 ekoyeva tiko vuttoti  Dukkaṭavatthunā pana nissaggiyavatthuṃ 
 cetāpentassa mulagahaṇe purimasikkhāpadena dukkaṭaṃ pacchāparivattane 
 iminā nissaggiyaṃ pācittiyaṃ garukassa cetāpitattā  Dukkaṭavatthunā 
 dukkaṭavatthumeva kappiyavatthuṃ vā cetāpentassa mūlagahaṇe 
 purimasikkhāpadena dukkaṭaṃ pacchāparivattanepi iminā dukkaṭameva  Kasmā  
 Akappiyavatthunā cetāpitattā  Andhakaṭṭhakathāyaṃ pana sace kayavikkayaṃ 
 samāpajjeyya nissaggiyaṃ pācittiyanti bhāsitaṃ taṃ dubbhāsitaṃ  
 Kasmā  Na hi dānagahaṇato añño kayavikkayo nāma atthi  
  
  
 page     
 Kayavikkayasikkhāpadañca kappiyavatthunā kappiyavatthuṃ parivattanameva 
 sandhāya vuttaṃ  Tañca kho aññatra sahadhammikehi  Idaṃ 
 sikkhāpadaṃ rūpiyena ca rūpiyārūpiyacetāpanaṃ arūpiyena ca rūpiyacetāpanaṃ 
 dukkaṭavatthunā pana dukkaṭavatthuno cetāpanaṃ neva idha na tattha 
 pāliyaṃ vuttaṃ  Na cettha anāpatti bhavituṃ arahati  Tasmā 
 yatheva dukkaṭavatthuno paṭiggahaṇe dukkaṭaṃ tatheva tassa vā teneva 
 cetāpanepi dukkaṭaṃ yuttanti bhagavato adhippāyaññūhi vuttaṃ  
 Kapapiyavatthunā pana nissaggiyavatthuṃ cetāpentassa mūlagahaṇe 
 purimasikkhāpadena anāpatti pacchāparivattane iminā nissaggiyaṃ pācittiyaṃ  
 Vuttaṃ hetaṃ arūpiye arūpiyasaññī rūpiyaṃ cetāpeti nissaggiyaṃ 
 pācittiyanti    Teneva kappiyavatthunā dukkaṭavatthuṃ cetāpentassa 
 mūlagahaṇe tatheva anāpatti pacchāparivattane iminā dukkaṭaṃ  Kasmā  
 Akappiyassa cetāpitattā  Kappiyavatthunā pana kappiyavatthuṃ aññatra 
 sahadhammikehi cetāpentassa mūlagahaṇe purimasikkhāpadena anāpatti 
 pacchāparivattane upari kayavikkayasikkhāpadena nissaggiyaṃ pācittiyaṃ  
 Kayavikkayaṃ mocetvā gaṇhantassa uparisikkhāpadenapi anāpatti  
 Vuḍḍhiṃ payojentassa dukkaṭaṃ  
      Imassa ca rūpiyasabyohārassa garubhāvadīpakaṃ idaṃ pattacatukkaṃ 
 veditabbaṃ  Yo hi rūpiyaṃ uggaṇhitvā tena ayabījaṃ samuṭṭhāpeti 
 taṃ koṭṭāpetvā tena lohena pattaṃ kāreti ayaṃ patto 
 mahāakappiyo nāma na sakkā kenaci upāyena kappiyo kātuṃ  
  Footnote     vi  mahāvibhaṅga       
  
  
 page     
 Sace hi taṃ vināsetvā thālakaṃ kāreti taṃpi akappiyaṃ  Vāsiṃ 
 kāreti tāya chinnaṃ dantakaṭṭhaṃpi akappiyaṃ  Balisaṃ kāreti tena 
 māritā macchāpi akappiyā  Vāsīphalaṃ tāpetvā udakaṃ vā khīraṃ 
 vā uṇhāpeti taṃpi akappiyameva  Yo pana rūpiyaṃ uggaṇhitvā 
 tena pattaṃ kīṇāti ayaṃpi patto akappiyo pañcannaṃpi 
 sahadhammikānaṃ na kappatīti mahāpaccariyaṃ vuttaṃ  Sakkā pana kappiyo 
 kātuṃ  So hi mūle mūlasāmikānaṃ patte ca pattassāmikānaṃ 
 dinne kappiyo hoti  Kappiyabhaṇḍaṃ datvā gahetvā paribhuñjituṃ 
 vaṭṭati  Yopi rūpiyaṃ uggaṇhāpetvā kappiyakārakena saddhiṃ 
 kammārakulaṃ gantvā pattaṃ disvā ayaṃ mayhaṃ ruccatīti vadati  
 Kappiyakārako ca taṃ rūpiyaṃ datvā kammāraṃ saññāpeti  Ayaṃpi 
 patto kappiyavohārena gahito dutiyapattasadisoyeva mūlassa 
 sampaṭicchitattā akappiyova  Kasmā sesānaṃ na kappatīti  Mūlassa 
 anissaṭṭhattā  Yo pana rūpiyaṃ asampaṭicchitvā therassa pattaṃ 
 kīṇitvā dehīti pahitakappiyakārakena saddhiṃ kammārakulaṃ gantvā 
 pattaṃ disvā ime kahāpaṇe gahetvā imaṃ dehīti kahāpaṇe 
 dāpetvā gahito ayaṃ patto etasseva bhikkhuno na vaṭṭati 
 dubbicāritattā  Aññesaṃ pana vaṭṭati mūlassa asampaṭicchitattā  
 Mahāsumattherassa kira upajjhāyo anuruddhatthero nāma ahosi  
 So attano evarūpaṃ pattaṃ sappissa pūretvā saṅghassa nissajji  
 Tapiṭakacūḷanāgattherassapi saddhivihārikānaṃ evarūpo patto ahosi  
  
  
 page     
 Taṃ thero sappissa pūrāpetvā saṅghassa nissajjāpesīti  Idaṃ 
 akappiyapattacatukkaṃ  Sace pana rūpiyaṃ asampaṭicchitvā therassa 
 pattaṃ kīṇitvā dehīti pahitakappiyakārakena saddhiṃ kammārakulaṃ 
 gantvā pattaṃ disvā ayaṃ mayhaṃ ruccatīti vā imāhaṃ gahessāmīti 
 vā vadati kappiyakārako ca taṃ rūpiyaṃ datvā kammāraṃ saññāpeti 
 ayaṃ patto sabbakappiyo buddhānaṃpi paribhogāraho  
      {   } Arūpiye rūpiyasaññīti kharapattādīsu suvaṇṇādisaññī  
 Āpatti dukkaṭassāti sace tena arūpiyaṃ cetāpeti dukkaṭāpatti 
 hoti  Esa nayo vematike  Arūpiyasaññissa pana pañcahi 
 sahadhammikehi saddhiṃ idaṃ gahetvā idaṃ dethāti kayavikkayaṃ 
 karontassāpi anāpatti  Sesaṃ uttānatthameva  
      Chassamuṭṭhānaṃ kiriyā nosaññāvimokkhaṃ acittakaṃ 
 paṇṇattivajjaṃ kāyakammaṃ vacīkammaṃ ticittaṃ tivedananti  
                 Rūpiyasabyohārasikkhāpadaṃ niṭṭhitaṃ  
      {   } Tena samayenāti kayavikkayasikkhāpadaṃ  Tattha katīhipi 
 tyāyanti kati te ayaṃ  Hikāro panettha padapūraṇo pikāro 
 garahāyaṃ  Ayaṃ dubbalā saṅghāṭi tava katidivasāni bhavissatīti 
 attho  Athavā katihaṃpi tyāyantipi pāṭho  Tattha katihanti 
 katiahāni katidivasānīti vuttaṃ hoti  Sesaṃ vuttanayameva  Katīhipi 
 myāyanti idaṃ eteneva nayena veditabbaṃ  Gihīpi naṃ gihissāti 
 ettha nanti nāmatthe nipāto gihīpi nāma gihissāti vuttaṃ 
  
  
 page     
 Hoti  {   } Nānappakārakanti cīvarādīnaṃ kappiyabhaṇḍānaṃ vasena 
 anekavidhaṃ  Tenevassa padabhājane cīvaraṃ ādiṃ katvā 
 dasikasuttapariyosānaṃ kappiyabhaṇḍameva dassitaṃ  Akappiyabhaṇḍaparivattanaṃ hi 
 kayavikkayasaṅgahaṃ na gacchati  Kayavikkayanti kayañceva vikkayañca  
 Iminā imaṃ dehīti ādinā nayena parassa kappiyabhaṇḍaṃ gaṇhanto 
 kayaṃ samāpajjati attano kappiyabhaṇḍaṃ dento vikkayaṃ  
      {   } Ajjhācaratīti abhibhavitvā carati  Vītikkamavācaṃ bhāsatīti attho  
 Yato kayitañca hoti vikkītañcāti yadā kayitañca hoti parabhaṇḍaṃ 
 attano hatthagataṃ karontena vikkayitañca attano bhaṇḍaṃ parahatthagataṃ 
 karontena  Iminā imantiādivacanānurūpato pana pāṭho paṭhamaṃ 
 attano bhaṇḍaṃ dassitaṃ  Nissajjitabbanti evaṃ parassa hatthato 
 kayavikkayavasena gahitaṃ kappiyabhaṇḍaṃ nissajjitabbaṃ  Ayaṃ hi 
 kayavikkayo ṭhapetvā pañca sahadhammike avasesehi gihipabbajitehi 
 antamaso mātāpitūhipi saddhiṃ na vaṭṭati  
      Tatrāyaṃ vinicchayo  Vatthena vā vatthaṃ hotu bhattena vā 
 bhattaṃ yaṅkiñci kappiyaṃ iminā imaṃ dehīti vadati dukkaṭaṃ  Evaṃ 
 vatvā mātuyāpi attano bhaṇḍaṃ deti dukkaṭā  Iminā imaṃ 
 dehīti vutto vā imaṃ dehi imaṃ te dassāmīti vatvā vā 
 mātuyāpi bhaṇḍaṃ attano gaṇhāti dukkaṭaṃ  Attano bhaṇḍe 
 parahatthaṃ parabhaṇḍe ca attano hatthaṃ sampatte nissaggiyaṃ  
 Mātaraṃ pana pitaraṃ vā imaṃ dehīti vadato viññatti na hoti  
  
  
 page     
 Imaṃ gaṇhāhīti vadato saddhādeyyavinipātanaṃ na hoti  Aññātakaṃ 
 imaṃ dehīti vadato viññatti hoti  Imaṃ gaṇhāhīti vadato 
 saddhādeyyavinipātanaṃ hoti  Iminā imaṃ dehīti kayavikkayaṃ āpajjato 
 nissaggiyaṃ  Tasmā kappiyabhaṇḍaṃ parivattantena mātāpitūhi saddhiṃ 
 kayavikkayaṃ aññātakehi saddhiṃ tisso āpattiyo mocentena 
 parivattetabbaṃ  Tatrāyaṃ parivattanavidhi  Bhikkhussa pātheyyataṇḍulā 
 honti  So antarāmagge bhattahatthapurisaṃ disvā amhākaṃ 
 taṇḍulā atthi na ca no imehi attho bhattena pana 
 atthoti vadati  Puriso taṇḍule gahetvā bhattaṃ deti vaṭṭati  
 Tissopi āpattiyo na honti  Antamaso nimittakammamattaṃpi na 
 hoti  Kasmā  Mūlassa atthitāya  Parato ca vuttameva idaṃ 
 amhākaṃ atthi amhākañca iminā ca iminā ca atthoti bhaṇatīti  
 Yo pana evaṃ akatvā iminā imaṃ dehīti parivatteti 
 yathāvatthukameva  Vighāsādaṃ disvā imaṃ odanaṃ bhuñjitvā rajanaṃ vā 
 dārūni vā āharāti deti rajanachalligaṇanāya ca dārugaṇanāya ca 
 nissaggiyāni  honti  Imaṃ odanaṃ bhuñjitvā idannāma karothāti 
 dantakārādīhi sippikehi dhamakarakādīsu taṃ taṃ parikkhāraṃ kāreti 
 rajakehi vā vatthaṃ dhovāpeti yathāvatthukameva  Nahāpitena 
 kese chindāpeti kammakārehi navakammaṃ kāreti yathāvatthukameva  
 Sace pana idaṃ bhattaṃ bhuñjitvā idaṃ karothāti na vadati idaṃ 
 bhattaṃ bhuñja bhuttosi bhuñjissasa idaṃ nāma karohīti vadati 
  
  
 page     
 Vaṭṭati  Ettha ca kiñcāpi vatthadhovane vā kesacchedane vā 
 bhūmisodhanādinavakamme vā parabhaṇḍaṃ attano hatthagataṃ nissajjitabbaṃ 
 nāma natthi mahāaṭṭhakathāyaṃ pana daḷhaṃ katvā vuttattā na 
 sakkā etaṃ paṭikkhipituṃ tasmā yathā nissaggiyavatthumhi paribhutte vā 
 naṭṭhe vā pācittiyaṃ deseti evaṃ idhāpi desetabbaṃ  
      {   } Kayavikkaye kayavikkayasaññīti ādimhi yo kayavikkayaṃ samāpajjati 
 so tasmiṃ kayavikkayasaññī vā bhavatu vematiko vā nakayavikkayasaññī 
 vā nissaggiyaṃ pācittiyameva  Cūḷattike dvīsu padesu 
 dukkaṭamevāti evamattho daṭṭhabbo  {   } Agghaṃ pucchatīti ayaṃ tava 
 patto kiṃ agghatīti pucchati  Idaṃ nāmāti vutte pana sace 
 tassa kappiyabhaṇḍaṃ mahagghaṃ hoti evañca naṃ paṭivadati upāsaka mama 
 idaṃ vatthu mahagghaṃ tava pattaṃ aññassa dehīti  Taṃ sutvā 
 itaro aññaṃ thālakaṃpi dassāmīti vadati gaṇhituṃ vaṭṭati  Idaṃ 
 amhākaṃ atthīti vuttalakkhaṇe pati  Sace so patto mahaggho 
 bhikkhuno vatthu appagghaṃ pattassāmiko cassa appagghabhāvaṃ na 
 jānāti patto na gahetabbo  Mama vatthu appagghanti 
 ācikkhitabbaṃ  Mahagghabhāvaṃ vatvā vañcetvā gaṇhanto hi bhaṇḍaṃ 
 agghāpetvā kāretabbataṃ āpajjati  Sace pattassāmiko hotu 
 bhante sesaṃ mama puññaṃ bhavissatīti deti vaṭṭati  Kappiyakārakassa 
 ācikkhatīti yassa hatthato bhaṇḍaṃ gaṇhāti taṃ ṭhapetvā 
 aññaṃ antamaso tassa puttabhātukaṃpi kappiyakārakaṃ katvā iminā 
  
  
 page     
 Idannāma gahetvā dehīti ācikkhati  So ce cheko hoti punappunaṃ 
 apanetvā vivadetvā gaṇhāti tuṇhībhūtena ṭhātabbaṃ  No ce cheko 
 hoti na jānāti gahetuṃ vāṇijako taṃ vañceti mā gaṇhāti 
 vattabbo  Idaṃ amhākaṃ atthīti ādimhi idaṃ paṭiggahitaṃ telaṃ 
 vā sappi vā amhākaṃ atthi amhākañca aññena apaṭiggahitakena 
 atthoti bhaṇati  Sace so taṃ gahetvā aññaṃ deti paṭhamaṃ 
 attano telaṃ na mināpetabbaṃ  Kasmā  Telanāḷiyamhi avasiṭṭhaṃ 
 telaṃ hoti taṃ pacchā minantassa apaṭiggahitakaṃ dūseyyāti  
 Sesaṃ uttānatthameva  
      Chassamuṭṭhānaṃ kiriyā nosaññāvimokkhaṃ acittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedananti  
                Kayavikkayasikkhāpadavaṇṇanā niṭṭhitā  
                   Niṭṭhito ca dutiyo vaggo  
      {   } Tena samayenāti pattasikkhāpadaṃ  Tattha pattavaṇijjanti 
 gāmanigamādīsu vicarantā pattavaṇijjaṃ vā karissanti āmattikāpaṇaṃ 
 vāti āmattāni vuccanti bhājanāni  Tāni yesaṃ bhaṇḍanti te 
 āmattikā  Tesaṃ āmattikānaṃ āpaṇaṃ āmattikāpaṇaṃ  
 Kulālabhaṇḍavāṇijakāpaṇanti attho  
      {   } Tayo pattassa vaṇṇāti tīṇi pattassa pamāṇāni  
 Aḍḍhāḷhakodanaṃ gaṇhātīti magadhanāḷiyā dvinnaṃ taṇḍulanāḷīnaṃ 
 odanaṃ gaṇhāti  Magadhanāḷī nāma aḍḍhaterasapallā hotīti 
 andhakaṭṭhakathāyaṃ vuttaṃ  Sīhaladīpe pakatināḷī mahantā damiḷanāḷī khuddakā 
  
  
 page     
 Magadhanāḷī pamāṇayuttā  Tāya magadhanāḷiyā diyaḍḍhanāḷī ekā 
 sīhalanāḷī hotīti mahāaṭṭhakathāyaṃ vuttaṃ  Catubbhāgakhādanīyanti 
 odanassa catutthabhāgappamāṇaṃ khādanīyaṃ  Taṃ hatthahāriyassa 
 muggasūpassa vasena veditabbaṃ  Tadupiyañca byañjananti tassa odanassa 
 anurūpaṃ macchamaṃsasākaphalakalīrādibyañjanaṃ  Tatrāyaṃ vinicchayo  
 Anupahatapurāṇasālitaṇḍulānaṃ sukoṭṭitaparisuddhānaṃ dve magadhanāḷiyo 
 gahetvā tehi taṇḍulehi anuttaṇḍulamakilinnamapiṇḍitaṃ suvisuddhaṃ 
 kuṇḍamakularāsisadisaṃ avassāvitodanaṃ pacitvā niravasesaṃ patte 
 pakkhipitvā tassa odanassa catutthabhāgappamāṇo nātighano 
 nātitanuko hatthahāriyo sabbasaṃbhārasaṅkhato muggasūpo pakkhipitabbo  
 Tato ālopassa ālopassa anurūpaṃ yāvaparamālopapahonakaṃ 
 macchamaṃsādibyañjanaṃ pakkhipitabbaṃ  Sappitelatakkarasakañjikādīni pana 
 gaṇanūpagāni na honti  Tāni hi odanagatikāneva neva hāpetuṃ na 
 vaḍḍhetuṃ sakkonti  Evametaṃ sabbaṃpi pakkhittaṃ sace pattassa 
 mukhavaṭṭiyā heṭṭhimarājisamaṃ tiṭṭhati suttena vā hirena vā chiddantassa 
 suttassa vā hirassa vā heṭṭhimantaṃ phusati ayaṃ ukkaṭṭho 
 nāma patto  Sace taṃ rājiṃ atikkamma thūpīkataṃ tiṭṭhati ayaṃ 
 ukkaṭṭhomako nāma patto  Sace taṃ rājiṃ na sampāpuṇāti 
 antogatameva hoti ayaṃ ukkaṭṭhukkaṭṭho nāma patto  
 Nāḷikodananti magadhanāḷiyā ekāya taṇḍulanāḷiyā odanaṃ  
 Patthodananti magadhanāḷiyā upaḍḍhanāḷikodanaṃ  Sesaṃ vuttanayeneva 
  
  
 page     
 Veditabbaṃ  Ayaṃ pana nāmamatte viseso  Sace nāḷikodanādi 
 sabbaṃpi pakkhittaṃ vuttanayeneva heṭṭhimarājisamaṃ tiṭṭhati ayaṃ majjhimo 
 nāma patto  Sace taṃ rājiṃ atikkamma thūpīkataṃ tiṭṭhati ayaṃ 
 majjhimomako nāma patto  Sace taṃ rājiṃ na sampāpuṇāti 
 antogatameva hoti ayaṃ majjhimukkaṭṭho nāma patto  Sace 
 patthodanādi sabbaṃpi pakkhittaṃ heṭṭhimarājisamaṃ tiṭṭhati ayaṃ omako 
 nāma patto  Sace taṃ rājiṃ atikkamma thūpīkataṃ tiṭṭhati ayaṃ 
 omakomako nāma patto  Sace taṃ rājiṃ na sampāpuṇāti antogatameva 
 hoti ayaṃ omakukkaṭṭho nāma pattoti evamete nava pattā 
 veditabbā  Tesu dve apattā ukkaṭṭhukkaṭṭho ca omakomako 
 ca  Tato ukkaṭṭho apatto omako apattoti idaṃ hi ete 
 sandhāya vuttaṃ  Ukkaṭṭhukkaṭṭho hi ettha ukkaṭṭhato ukkaṭṭhattā 
 tato ukkaṭṭho apattoti vutto  Omakomako ca omakato 
 omakattā tato omako apattoti vutto  Tasmā ete 
 bhājanaparibhogena paribhuñjitabbā na adhiṭṭhānūpagā na vikappanūpagā  Itare 
 pana satta adhiṭṭhahitvā vā vikappetvā vā paribhuñjitabbā  
      Evaṃ akatvā taṃ dasāhaṃ atikkāmayato nissaggiyaṃ pācittiyanti 
 taṃ sattavidhaṃpi pattaṃ dasāhaparamaṃ kālaṃ atikkāmayato nissaggiyaṃ 
 pācittiyaṃ  {   } Nissaggiyaṃ pattaṃ anissajjitvā paribhuñjatīti 
 yāguṃ pivitvā dhote dukkaṭaṃ jajjakaṃ khāditvā bhattaṃ bhuñjitvā 
 dhote dukkaṭanti evaṃ payoge payoge dukkaṭaṃ  
  
  
 page     
      {   } Anāpatti antodasāhaṃ adhiṭṭheti vikappetīti ettha pana 
 pamāṇayuttassāpi adhiṭṭhānavikappanūpagattaṃ evaṃ veditabbaṃ  Ayopatto 
 pañcahi pākehi mattikāpatto dvīhi pākehi pakko adhiṭṭhānūpago  
 Ubhopi yaṃ mūlaṃ dātabbaṃ tasmiṃ dinneyeva sace ekopi pāko 
 ūno hoti kākaṇikamattaṃpi vā mūlaṃ adinnaṃ na adhiṭṭhānūpagā  
 Sace pattassāmiko vadati yadā tumhākaṃ mūlaṃ bhavissati tadā 
 dassatha adhiṭṭhahitvā paribhuñjathāti  Neva adhiṭṭhānūpago 
 hoti  Pākassa hi ūnattā pattasaṅkhyaṃ na gacchati mūlassa 
 sakalassa vā ekadesassa vā adinnattā sakabhāvaṃ na upeti 
 aññasseva santako hoti tasmā pāke ca mūle ca niṭṭhiteyeva 
 adhiṭṭhānūpago hoti  Yo adhiṭṭhānūpago sveva vikappanūpago  
 So hatthaṃ āgatopi anāgatopi adhiṭṭhātabbo vikappetabbo vā  
 Yadi hi pattakārako mūlaṃ labhitvā sayaṃ vā dātukāmo hutvā ahaṃ 
 bhante tumhākaṃ pattaṃ katvā asukadivase nāma pacitvā ṭhapessāmīti 
 vadati bhikkhu ca tena paricchinnadivasato dasāhaṃ atikkāmeti 
 nissaggiyaṃ pācittiyaṃ  Sace pana pattakārako ahaṃ tumhākaṃ pattaṃ 
 katvā pacitvā sāsanaṃ pesessāmīti vatvā tatheva karoti tena 
 pesitabhikkhu pana tassa bhikkhuno na āroceti añño disvā vā 
 sutvā vā tumhākaṃ bhante patto niṭṭhitoti āroceti etassa 
 ārocanaṃ nappamāṇaṃ  Yadā pana tena pesitoyeva āroceti tassa 
 vacanaṃ sutadivasato paṭṭhāya dasāhaṃ atikkāmayato nissaggiyaṃ 
  
  
 page     
 Pācittiyaṃ  Sace pattakārako ahaṃ tumhākaṃ pattaṃ katvā pacitvā 
 kassaci hatthe pahiṇissāmīti vatvā tatheva karoti pattaṃ 
 gahetvā āgatabhikkhu pana attano pariveṇe ṭhapetvā tassa na 
 āroceti añño koci bhaṇati api bhante adhunā āgato 
 patto sundaroti kuhiṃ āvuso pattoti itthannāmassa hatthe 
 pesitoti etassapi vacanaṃ nappamāṇaṃ  Yadā pana so bhikkhu pattaṃ deti 
 laddhadivasato paṭṭhāya dasāhaṃ atikkāmayato nissaggiyaṃ pācittiyaṃ  
 Tasmā dasāhaṃ anatikkamitvā adhiṭṭhātabbo vikappetabbo vā  
      Tattha dve pattassa adhiṭṭhānā kāyena vā adhiṭṭhāti vācāya 
 vā adhiṭṭhāti  Tesaṃ vasena adhiṭṭhahantena imaṃ pattaṃ 
 paccuddharāmīti vā etaṃ pattaṃ paccuddharāmīti vā evaṃ sammukhe vā 
 parammukhe vā ṭhitaṃ purāṇapattaṃ paccuddharitvā aññassa vā datvā 
 navapattaṃ yatthakatthaci ṭhitaṃ hatthena parāmasitvā imaṃ pattaṃ 
 adhiṭṭhāmīti cittena ābhogaṃ katvā kāyavikāraṃ karontena kāyena 
 vā adhiṭṭhātabbo vacībhedaṃ katvā vācāya vā adhiṭṭhātabbo  
 Tatra duvidhaṃ adhiṭṭhānaṃ  Sace hatthapāse hoti imaṃ pattaṃ 
 adhiṭṭhāmīti vācā bhinditabbā  Atha antogabbhe vā uparipāsāde 
 vā sāmantavihāre vā hoti ṭhapitaṭṭhānaṃ sallakkhetvā etaṃ 
 pattaṃ adhiṭṭhāmīti vācā bhinditabbā  Adhiṭṭhahantena pana ekakena 
 adhiṭṭhātuṃpi vaṭṭati  Aññassa santike adhiṭṭhātuṃpi vaṭṭati  
 Aññassa santike ayamānisaṃso  Sacassa adhiṭṭhito nukho me 
  
  
 page     
 Noti vimati uppajjati itaro sāretvā vimatiṃ chindissati  Sace 
 koci dasa patte labhitvā sabbeva attanāva paribhuñjitukāmo hoti 
 na sabbe adhiṭṭhātabbā  Ekaṃ pattaṃ adhiṭṭhāya punadivase taṃ 
 paccuddharitvā añño adhiṭṭhātabbo  Etena upāyena vassasataṃpi 
 pariharituṃ sakkā  Evaṃ appamattassa bhikkhuno siyā 
 adhiṭṭhānavijahananti  Siyāti  Sace hi ayaṃ pattaṃ aññassa vā deti 
 vibbhamati vā sikkhaṃ vā paccakkhāti kālaṃ vā karoti liṅgaṃ 
 vāssa parivattati paccuddharati vā patte vā chiddaṃ hoti 
 adhiṭṭhānaṃ vijahati  Vuttaṃpi cetaṃ 
         dinnavibbhantapaccakkhā   kālakriyakatena ca 
         liṅgapaccuddharā ceva   chiddena bhavati sattamanti  
 Corāharaṇavissāsaggāhehipi vijahatiyeva  Kittakena chiddena 
 adhiṭṭhānaṃ bhijjati  Yena kaṅgusiṭṭhaṃ nikkhamati ceva pavisati ca  
 Idaṃ hi sattannaṃ dhaññānaṃ lāmakadhaññasiṭṭhaṃ  Tasmiṃ ayacuṇṇena 
 vā āṇiyā vā paṭipākatike kate dasāhabbhantare puna 
 adhiṭṭhātabbo  Ayantāva antodasāhaṃ adhiṭṭheti vikappetīti 
 ettha adhiṭṭhāne vinicchayo  
      Vikappane pana dve vikappanā sammukhā vikappanā ca 
 parammukhā vikappanā ca  Kathaṃ sammukhā vikappanā hoti  
 Pattānaṃ ekabahubhāvaṃ sannihitāsannihitabhāvañca ñatvā imaṃ pattanti 
 vā ime patteti vā etaṃ pattanti vā ete patteti vā vatvā 
  
  
 page     
 Tuyhaṃ vikappemīti vattabbaṃ  Ayamekā sammukhā vikappanā  
 Ettāvatā nidhetuṃ vaṭṭati paribhuñjituṃ pana vissajjetuṃ vā adhiṭṭhātuṃ 
 vā na vaṭṭati  Mayhaṃ santakaṃ paribhuñja vā vissajjehi vā yathāpaccayaṃ 
 vā karohīti evaṃ pana vutte paccuddhāro nāma hoti  
 Tato pabhūti paribhogādayopi vaṭṭanti  Aparo nayo  Tatheva 
 pattānaṃ ekabahubhāvaṃ sannihitāsannihitabhāvañca ñatvā tasseva 
 bhikkhuno santike imaṃ pattanti vā ime patteti vā etaṃ 
 pattanti vā ete patteti vā vatvā pañcasu sahadhammikesu 
 aññatarassa attanā abhirucitassa yassa kassaci nāmaṃ gahetvā 
 tissassa bhikkhuno vikappemīti vā tissāya bhikkhuniyā sikkhamānāya 
 tissassa sāmaṇerassa tissāya sāmaṇeriyā vikappemīti vā 
 vattabbaṃ  Ayaṃ aparāpi sammukhā vikappanā  Ettāvatā nidhetuṃ 
 vaṭṭati paribhogādīsu pana ekaṃpi na vaṭṭati  Tena pana bhikkhunā 
 tissassa bhikkhuno santakaṃ  pe  Tissāya sāmaṇeriyā santakaṃ 
 paribhuñja vā vissajjehi vā yathāpaccayaṃ vā karohīti vutte 
 paccuddhāro nāma hoti  Tato pabhūti paribhogādayopi vaṭṭanti  
 Kathaṃ parammukhā vikappanā hoti  Pattānaṃ tatheva ekabahubhāvaṃ 
 sannihitāsannihitabhāvañca ñatvā imaṃ pattanti vā ime patteti 
 vā etaṃ pattanti vā ete patteti vā vatvā tuyhaṃ 
 vikappanatthāya dammīti vattabbaṃ  Tena vattabbo ko te mitto vā 
 sandiṭṭho vāti  Tato itarena purimanayeneva tisso bhikkhūti 
  
  
 page     
 Vā  pe  Tissā sāmaṇerīti vā vattabbaṃ  Puna tena bhikkhunā 
 ahaṃ tissassa bhikkhuno dammīti vā  pe  Tissāya sāmaṇeriyā 
 dammīti vā vattabbaṃ  Ayaṃ parammukhā vikappanā  Ettāvatā 
 nidhetuṃ vaṭṭati paribhogādīsu pana ekaṃpi na vaṭṭati  Tena 
 bhikkhunā dutiyasammukhāvikappanāyaṃ vuttanayeneva itthannāmassa santakaṃ 
 paribhuñja vā vissajjehi vā yathāpaccayaṃ vā karohīti vutte 
 paccuddhāro nāma hoti  Tato pabhūti paribhogādayopi vaṭṭanti  
 Imāsaṃ pana dvinnaṃ vikappanānaṃ nānākaraṇaṃ avaseso ca vaṇṇanākkamo 
 sabbo paṭhamakaṭhinasikkhāpadavaṇṇanāyaṃ vuttanayeneva veditabbo 
 saddhiṃ samuṭṭhānādīhīti  
                    Pattasikkhāpadaṃ niṭṭhitaṃ  
      {   } Tena samayenāti ūnapañcabandhanasikkhāpadaṃ  Tattha na yāpetīti 
 so kira yadi ariyasāvako nābhavissa aññathattaṃpi agamissa evaṃ 
 tehi ubbāḷho  Sotāpannattā pana kevalaṃ sarīreneva na yāpeti  
 Tena vuttaṃ attanāpi na yāpeti puttadārāpissa kilamantīti  
      {      } Ūnapañcabandhanenāti ettha ūnāni pañca bandhanāni assāti 
 ūnapañcabandhano  Nāssa pañca bandhanāni pūrentīti attho  Tena 
 ūnapañcabandhanena  Itthambhūtassa lakkhaṇe karaṇavacanaṃ  Tattha yasmā 
 abandhanassāpi pañca bandhanāni na pūrenti sabbaso natthitāya tasmā 
 padabhājane abandhano vāti ādi vuttaṃ  Ūnapañcabandhanenāti ca 
 vuttattā yassa pañcabandhano patto hoti tassa so apatto 
  
  
 page     
 Tasmā aññaṃ viññāpetuṃ vaṭṭati  Bandhanañca nāmetaṃ yasmā 
 bandhanokāse sati hoti asti na hoti tasmā tassa lakkhaṇaṃ 
 dassetuṃ abandhanokāso nāmāti ādi vuttaṃ  Dvaṅgularāji na hotīti 
 mukhavaṭṭito heṭṭhā dvaṅgulappamāṇā ekāpi rāji na hoti  
 Yassa dvaṅgularāji hotīti yassa pana tādisā ekā rāji hoti 
 so tassā rājiyā heṭṭhimapariyante pattavedhakena vijjhitvā 
 pacitvā suttarajjukamakacirajjukādīhi vā tipusuttakena vā bandhitabbo  
 Taṃ bandhana āmisassa alagganatthaṃ tipupaṭṭakena vā kenaci 
 bandhasilesena vā paṭicchādetabbaṃ  So ca patto adhiṭṭhahitvā 
 paribhuñjitabbo  Sukhumaṃ vā chiddaṃ katvā bandhitabbo  Suddhehi 
 pana madhusiṭṭhakalākhāsajjulasādīhi bandhituṃ na vaṭṭati  Phāṇitaṃ 
 jhāpetvā pāsāṇacuṇṇena bandhituṃ vaṭṭati  Mukhavaṭṭisamīpe pana 
 pattavedhakena vijjhiyamāno kapālassa bahalattā bhijjati tasmā 
 heṭṭhā vijjhitabbo  Yassa pana dve rājiyo ekāyeva vā 
 caturaṅgulā tassa dve bandhanāni dātabbāni  Yassa tisso 
 ekāyeva vā chaḷaṅgulā tassa tīṇi  Yassa catasso ekāyeva vā 
 aṭṭhaṅgulā tassa cattāri  Yassa pañca ekāyeva vā dasaṅgulā 
 so bandhopi abandhopi apattoyeva añño viññāpetabbo  
 Esa tāva mattikāpatte vinicchayo  Ayopatte pana sacepi pañca 
 vā atirekāni vā chiddāni honti tāni ca ayacuṇṇena vā 
 āṇiyā vā lohamaṇḍalakena vā baddhāni maṭṭhāni honti sveva 
  
  
 page     
 Patto paribhuñjitabbo añño na viññāpetabbo  Atha pana 
 ekaṃpi chiddaṃ mahantaṃ hoti lohamaṇḍalakena baddhaṃpi maṭṭhaṃ na 
 hoti patte āmisaṃ laggati akappiyo hoti ayaṃ apatto 
 añño viññāpetabbo  {   } Thero vattabboti patte ānisaṃsaṃ 
 dassetvā ayaṃ bhante patto pamāṇayutto sundaro therānurūpo 
 taṃ gaṇhāthāti vattabbo  Yo na gaṇheyyāti anukampāya 
 agaṇhantassa dukkaṭaṃ  Yo pana santuṭṭhiyā kiṃ me aññena 
 pattenāti na gaṇhāti tassa anāpatti  Pattapariyantoti evaṃ 
 parivattetvā pariyante ṭhitapatto  Adeseti mañcapīṭhacchattanāga 
 dantakādike adese na nikkhipitabbo  Yattha purimaṃ sundaraṃ 
 pattaṃ ṭhapeti tattheva ṭhapetabbo  Pattassa hi nikkhipanadeso 
 anujānāmi bhikkhave ādhārakanti   ādinā nayena khandhake vuttoyeva  
 Na abhogenāti yāgurandhanarajanapacanādinā abhogena na bhuñjitabbo  
 Antarāmagge pana byādhimhi uppanne aññasmiṃ bhājane asati 
 mattikāya limpitvā yāguṃ vā pacituṃ udakaṃ vā tāpetuṃ vaṭṭati  
 Na vissajjetabboti aññassa na dātabbo  Sace pana saddhivihāriko 
 vā antevāsiko vā aññaṃ varapattaṃ ṭhapetvā ayaṃ mayhaṃ sāruppo 
 ayaṃ therassāti gaṇhāti vaṭṭati  Añño vā taṃ gahetvā attano 
 pattaṃ deti vaṭṭati  Mayhameva pattaṃ āharāti vattabbakiccaṃ 
 natthi  {   } Pavāritānanti ettha ca saṅghavasena pavāritaṭṭhāne 
 pañcabandhaneneva vaṭṭati puggalavasena pavāritaṭṭhāne ūnapañcabandhanenāpi 
  Footnote     vi  cullavagga       pāliyameva pattādhārakanti dissati  
  
  
 page     
 Vaṭṭatīti kurundiyaṃ vuttaṃ  Sesamettha uttānatthameva  
 Chassamuṭṭhānaṃ kiriyā nosaññāvimokkhaṃ acittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedananti  
                    Ūnapañcabandhanasikkhāpadaṃ  
      {   } Tena samayenāti bhesajjasikkhāpadaṃ  Tattha attho bhanteti 
 rājā bhikkhū uyyuttappayutte therassa leṇatthāya pabbhāraṃ 
 sodhente disvā ārāmikaṃ dātukāmo pucchi  {      } Pāṭiyekkoti 
 visuṃ eko  Mālākiteti katamāle māladhāre kusumamālāpaṭimaṇḍiteti 
 attho  Tiṇaṇḍūpakanti tiṇcumbiṭakaṃ  Paṭimuñcīti 
 ṭhapesi  Sā ahosi suvaṇṇamālāti dārikāya sīse ṭhapitamattāyeva 
 therassa adhiṭṭhānavasena suvaṇṇapadumamālā ahosi  Tañhi 
 tiṇaṇḍūpakaṃ sīse ṭhapitamattameva suvaṇṇamālā hotūti thero 
 adhiṭṭhāsi  Dutiyampi kho  pe  Upasaṅkamīti dutiyadivaseyeva 
 upasaṅkami  Suvaṇṇanti adhimuccīti sovaṇṇamayo hotūti adhiṭṭhāsi  
 Pañcannaṃ bhesajjānanti sappiādīnaṃ  Bāhullikāti paccayabāhullikatāya 
 paṭipannā  Kolumbepi ghaṭepīti ettha kolumbā nāma 
 mahāmukhapāṭiyo vuccanti  Olīnavilīnānīti heṭṭhā ca ubhato 
 passesu ca galitāni  Okiṇṇavikiṇṇāti sappiādīnaṃ gandhena 
 bhūmiṃ khanantehi okiṇṇā bhittiyo ca khanantehi upari sañcarantehi 
 ca vikiṇṇā  Antokoṭṭhāgārikāti abbhantare saṃvihitakoṭṭhāgārā  
  
  
 page     
      {   } Paṭisāyanīyānīti paṭisāyitabbāni  Paribhuñjitabbānīti attho  
 Bhesajjānīti bhesajjakiccaṃ karontu vā mā vā evaṃ laddhavohārāni  
 Gosappīti ādīhi loke pākaṭaṃ dassetvā yesaṃ maṃsaṃ kappatīti 
 iminā aññesaṃpi migarohitasasādīnaṃ sappiṃ saṅgahetvā dasseti  
 Yesaṃ hi khīraṃ atthi sappipi tesaṃ atthiyeva  Taṃ pana sulabhaṃ vā 
 hotu dullabhaṃ vā asammohatthaṃ vuttaṃ  Evaṃ navanītaṃpi  
 Sannidhikārakaṃ paribhuñjitabbānīti sannidhiṃ katvā nidahitvā 
 paribhuñjitabbāni  Kathaṃ pāliyā āgatasappiādīsu sappi tāva 
 purebhattaṃ paṭiggahitaṃ tadahupurebhattaṃ sāmisampi nirāmisampi paribhuñjituṃ 
 vaṭṭati  Pacchābhattato paṭṭhāya sattāhaṃ nirāmisaṃ paribhuñjitabbaṃ  
 Sattāhātikkamepi sace ekabhājane ṭhapitaṃ ekaṃ nissaggiyaṃ  Sace 
 bahūsu vatthugaṇanāya nissaggiyāni  Pacchābhattaṃ paṭiggahitaṃ sattāhaṃ 
 nirāmisameva vaṭṭati  Purekabhattaṃ vā pacchābhattaṃ vā uggahitakaṃ 
 katvā nikkhittaṃ ajjhoharituṃ na vaṭṭati  Abbhañjanādīsu 
 upanetabbaṃ  Sattāhātikkamepi anāpatti anajjhoharaṇīyataṃ 
 āpannattā  Paṭisāyanīyānīti hi vuttaṃ  Sace anupasampanno 
 purebhattaṃ paṭiggahitanavanītena sappiṃ katvā deti purebhattaṃ sāmisaṃ 
 vaṭṭati  Sace sayaṃ karoti sattāhaṃpi nirāmisameva vaṭṭati  
 Pacchābhattaṃ paṭiggahitanavanītena pana yenakenaci katasappi sattāhaṃpi 
 nirāmisameva vaṭṭati  Uggahitakena kate pubbe vuttasuddhasappinayeneva 
 vinicchayo veditabbo  Purebhattaṃ paṭiggahitakhīrena vā 
  
  
 page     
 Dadhinā vā takasappi anupasampannena kataṃ sāmisaṃpi tadahupurebhattaṃ 
 vaṭṭati  Sayaṃ kataṃ nirāmisameva vaṭṭati pacchābhattaṃ na vaṭṭati  
 Navanītaṃ tāpentassa hi sāmapāko na hoti  Sāmapakkena pana 
 tena saddhiṃ āmisaṃ na vaṭṭati  Pacchābhattato paṭṭhāya na 
 vaṭṭatiyeva  Sattāhātikkamepi anāpatti savatthukassa 
 paṭiggahitattā  Tāni paṭiggahetvāti hi vuttaṃ  Pacchābhattaṃ 
 paṭiggahitehi kataṃ pana abbhañjanādīsu upanetabbaṃ  Purebhattaṃpi 
 uggahitakehi kataṃ  Ubhayesaṃpi sattāhātikkame anāpatti  Eseva 
 nayo akappiyamaṃsasappimhi  Ayaṃ pana viseso  Yattha pāliyaṃ 
 āgatanavanītasappinā nissaggiyaṃ tattha iminā dukkaṭaṃ  Andhakaṭṭhakathāyaṃ 
 kāraṇapaṭirūpakaṃ katvā manussasappiñca navanītañca paṭikkhittaṃ  
 Taṃ duppaṭikkhittaṃ sabbaaṭṭhakathāsu anuññātattā  Parato 
 cassa vinicchayopi āgamissati  Pāliyaṃ āgatanavanītaṃpi purebhattaṃ 
 paṭiggahitaṃ tadahupurebhattaṃ sāmisaṃpi vaṭṭati pacchābhattato 
 paṭṭhāya nirāmisameva  Sattāhātikkame nānābhājanesu ṭhapite 
 bhājanagaṇanāya ekabhājanepi amissetvā piṇḍapiṇḍavasena ṭhapite 
 piṇḍagaṇanāya nissaggiyāni  Pacchābhattaṃ paṭiggahitaṃ sappinayeneva 
 veditabbaṃ  Ettha pana dadhiguḷikāyopi takkavindūnipi honti tasmā 
 dhotaṃ vaṭṭissatīti upaḍḍhattherā āhaṃsu  Mahāsīvatthero pana bhagavatā 
 anuññātakālato paṭaṭhāya takkato uddhaṭamattameva khādiṃsūti 
 āha  Tasmā navanītaṃ paribhuñjantena dhovitvā 
  
  
 page     
 Dadhitakkamakkhikākipīlikādīni apanetvā paribhuñjitabbaṃ  Pacitvā sappiṃ katvā 
 paribhuñjitukāmena adhotaṃpi pacituṃ vaṭṭati  Yaṃ tattha dadhigataṃ vā 
 takkagataṃ vā taṃ khayaṃ gamissati  Ettāvatā hi savatthukapaṭiggahitaṃ 
 nāma na hotīti ayamettha adhippāyo  Āmisena saddhiṃ 
 pakkattā pana tasmiṃpi kukkuccāyanti kukkuccakā  Idāni uggahitvā 
 ṭhapitanavanīte ca purebhattaṃ khīradadhīni paṭiggahetvā katanavanīte ca 
 pacchābhattaṃ tāni paṭiggahetvā katanavanīte ca uggahitakehi 
 katanavanīte ca akappiyamaṃsanavanīte ca sabbo āpattānāpattiparibhogā 
   paribhoganayo sappimhi vuttakkameneva gahetabbo  Telabhikkhāya 
 paviṭṭhānaṃ bhikkhūnaṃ tattheva sappiṃpi navanītaṃpi pakkatelaṃpi apakkatelaṃpi 
 ākīranti  Tattha takkadadhibindūnipi bhattasiṭṭhānipi taṇḍulakaṇānipi 
 makkhikādayopi honti  Ādiccapākaṃ katvā parissāvetvā gahitaṃ 
 sattāhakālikaṃ hoti  Paṭiggahetvā ṭhapitabhesajjehi saddhiṃ 
 pacitvā natthupānaṃ ca kātuṃ vaṭṭati  Sace vaddalikasamaye 
 lajjisāmaṇero yathā tattha patitataṇḍulakaṇādayo na paccanti evaṃ 
 sāmisapākaṃ mocento aggimhi viliyāpetvā parissāvetvā puna 
 pacitvā deti purimanayeneva sattāhaṃ vaṭṭati  Telesu tilatelaṃ 
 tāva purebhattaṃ paṭiggahitaṃ purebhattaṃ sāmisaṃpi vaṭṭati  Pacchābhattato 
 paṭṭhāya nirāmisameva  Sattāhātikkamenassa bhājanagaṇanāya 
 nissaggiyabhāvo veditabbo  Pacchābhattaṃ paṭiggahitaṃ sattāhaṃ 
 nirāmisameva vaṭṭati  Uggahitakaṃ katvā nikkhittaṃ ajjhoharituṃ na 
  
  
 page     
 Vaṭṭati  Sīsamakkhanādīsu upanetabbaṃ  Sattāhātikkamepi anāpatti  
 Purebhattaṃ tile paṭiggahetvā katatelaṃ purebhattaṃ sāmisaṃ vaṭṭati  
 Pacchābhattato paṭṭhāya anajjhorahaṇīyaṃ hoti  Sīsamakkhanādīsu 
 upanetabbaṃ  Sattāhātikkamepi anāpatti  Pacchābhattaṃ tile 
 paṭiggahetvā katatelaṃ anajjhoharaṇīyameva savatthukapaṭiggahitattā  
 Sattāhātikkamepi anāpatti  Sīsamakkhanādīsu upanetabbaṃ  
 Purebhattaṃ vā pacchābhattaṃ vā uggahitakatilehi katatelepi eseva 
 nayo  Purebhattaṃ paṭiggahitakatile bhajjitvā tilapiṭṭhaṃ sedetvā vā 
 uṇhodakena vā temetvā katatelaṃ sace anupasampannena kataṃ 
 purebhattaṃ sāmisaṃpi vaṭṭati  Attanā kataṃ nibbaṭṭitattā purebhattaṃ 
 nirāmisaṃyeva vaṭṭati  Sāmaṃ pakkattā sāmisaṃ na vaṭṭati  
 Savatthukapaṭiggahitattā pana pacchābhattato paṭṭhāya ubhayaṃpi anajjhoharaṇīyaṃ 
 sīsamakkhanādīsu upanetabbaṃ  Sattāhātikkamepi anāpatti  
 Yadi pana appaṃ uṇhodakaṃ hoti taṃ abbhukkīraṇamattaṃ 
 abbohārikaṃ hoti sāmapākagaṇanaṃ na gacchati  Sāsapatelādīsupi 
 savatthukapaṭiggahitesu avatthukatilatele vuttasadisova vinicchayo  Sace 
 pana purebhattaṃ paṭiggahitānaṃ sāsapādīnaṃ cuṇṇehi ādiccapākena 
 sakkā telaṃ kātuṃ taṃ purebhattaṃ sāmisaṃpi vaṭṭati  Pacchābhattato 
 paṭṭhāya nirāmisameva  Sattāhātikkame nissaggiyaṃ  Yasmā pana 
 sāsapamadhukacuṇṇādīni sedetvā eraṇḍakaṭṭhīni ca bhajjitvā evaṃ 
 telaṃ karonti tasmā tesaṃ telaṃ anupasampannehi kataṃ purebhattaṃ 
  
  
 page     
 Sāmisaṃpi vaṭṭati  Vatthūnaṃ yāvajīvikattā pana savatthukapaṭiggahaṇe 
 doso natthīti  Attanā kataṃ sattāhaṃ nirāmisaparibhogeneva 
 paribhuñjitabbaṃ  Uggahitakehi kataṃ anajjhoharaṇīyaṃ bāhiraparibhoge 
 vaṭṭati  Sattāhātikkamepi anāpatti  Telakaraṇatthāya 
 sāsapamadhukaeraṇḍakaṭṭhīni vā paṭiggahetvā tadaheva kataṃ telaṃ 
 sattāhakālikaṃ dutiyadivase kataṃ chāhaṃ vaṭṭati tatiyadivase kataṃ pañcāhaṃ 
 vaṭṭati  Catutthapañcamachaṭṭhasattamadivase pana kataṃ tadaheva 
 vaṭṭati  Save yāva aruṇassa uggamanā tiṭṭhati nissaggiyaṃ  
 Aṭṭhamadivase kataṃ anajjhoharaṇīyaṃ anissaggiyattā pana 
 bāhiraparibhoge vaṭṭati  Sacepi na karoti telatthāya gahitasāsapādīnaṃ 
 sattāhātikkame dukkaṭameva  Pāliyaṃ pana anāgatāni aññānipi 
 nāḷikeranimbakosambakaramandātasiādīnaṃ telāni atthi  Tāni 
 paṭiggahetvā sattāhaṃ atikkāmayato dukkaṭaṃ hoti  Ayametesu 
 viseso  Sesaṃ yāvakālikavatthuṃ yāvajīvikavatthuṃ ca sallakkhetvā 
 sāmapākasavatthukapurebhattapacchābhattapaṭiggahitakauggahitavatthukavidhānaṃ sabbaṃ 
 vuttanayeneva veditabbaṃ  {   } Vasātelanti anujānāmi bhikkhave 
 pañca vasāni acchavasaṃ macchavasaṃ susukāvasaṃ sūkaravasaṃ gadrabhavasanti   
 evaṃ anuññātavasānaṃ telaṃ  Ettha ca acchavasanti vacanena 
 ṭhapetvā manussavasaṃ sabbesaṃ akappiyamaṃsānaṃ vasā anuññātā  
 Macchaggahaṇena ca susukāpi gahitā honti  Bāḷamacchattā pana 
 visuṃ vuttā  Macchādiggahaṇenettha sabbesaṃpi kappiyamaṃsānaṃ vasā 
  Footnote     vi  mahāvagga       pāliyameva anujā   vasāni bhesajjānīti dissati  
  
  
 page     
 Anuññātā  Maṃsesu hi dasa manussahatthiassasunakhaahisīha 
 byagghadīpiacchataracchānaṃ maṃsāni akappiyāni  Vasāsu ekā 
 manussavasā  Khīrādīsu akappiyannāma natthi  Anupasampannehi 
 katanibbaṭṭitavasātelaṃ purebhattaṃ paṭiggahitaṃ purebhattaṃ sāmisaṃpi vaṭṭati  
 Pacchābhattato paṭṭhāya sattāhaṃ nirāmisameva vaṭṭati  Yaṃ pana tattha 
 sukhumarajasadisaṃ maṃsaṃ vā nahāruṃ vā aṭṭhi vā lohitaṃ vā hoti taṃ 
 abbohārikaṃ  Sace pana vasaṃ paṭiggahetvā sayaṃ karoti purebhattaṃ 
 paṭiggahetvā pacitvā parissāvetvā sattāhaṃ nirāmisaparibhogena 
 paribhuñjitabbaṃ  Nirāmisaparibhogaṃ hi sandhāya idaṃ vuttaṃ kāle 
 paṭiggahitaṃ kāle nippakkaṃ kāle saṃsagga   telaparibhogena 
 paribhuñjitunti    Tatrāpi abbohārikameva  Pacchābhattaṃ pana 
 paṭiggahetuṃ vā tāpetuṃ vā na vaṭṭatiyeva  Vuttaṃ hetaṃ vikāle ce 
 bhikkhave paṭiggahitaṃ vikāle nippakkaṃ vikāle saṃsaggaṃ taṃ 
 ce paribhuñjeyya āpatti tiṇṇaṃ dukkaṭānaṃ kāle ce bhikkhave 
 paṭiggahitaṃ vikāle nippakkaṃ vikāle saṃsaggaṃ taṃ ce paribhuñjeyya 
 āpatti dvinnaṃ dukkaṭānaṃ kāle ce bhikkhave paṭiggahitaṃ kāle 
 nippakkaṃ vikāle saṃsaggaṃ taṃ ce paribhuñjeyya āpatti 
 dukkaṭassa kāle ce bhikkhave paṭiggahitaṃ kāle nippakkaṃ kāle 
 saṃsaggaṃ taṃ ce paribhuñjeyya anāpattīti    Upatissattheraṃ pana 
 antevāsikā pucchiṃsu bhante sappinavanītavasāni ekato pacitvā 
  Footnote     saṃsaṭṭhaṃ  ito paraṃ evaṃ veditabbaṃ        vi  mahāvagga       
  
  
 page     
 Missitvā nibbaṭṭitāni vaṭṭanti na vaṭṭantīti  Na vaṭṭanti 
 āvusoti  Thero kirettha pakkatelakasaṭe viya kukkuccāyati  
 Tato naṃ uttariṃ pucchiṃsu bhante navanīte dadhiguḷikā vā takkavindu 
 vā hoti etaṃ vaṭṭatīti  Etampi āvuso na vaṭṭatīti  
 Tato naṃ āhaṃsu bhante ekato pacitvā saṃsaggāni tejavantāni 
 honti rogaṃ niggaṇhantīti  Sādhāvusoti thero sampaṭicchi  
 Mahāsumatthero panāha kappiyamaṃsavasā sāmisaparibhoge vaṭṭati itarā 
 nirāmisaparibhoge vaṭṭatīti  Mahāpadumatthero pana idaṃ kinti 
 paṭikkhipitvā nanu vātābādhikā bhikkhū pañcamūlakasāvayāguyaṃ 
 acchasūkaratelādīni pakkhipitvā yāguṃ pivanti sā tejussadattā rogaṃ 
 niggaṇhātīti vatvā vaṭṭatīti āha  Madhu nāma makkhikāmadhūti 
 madhukarīhi nāma madhumakkhikāhi khuddakamakkhikāhi bhamaramakkhikāhi ca kataṃ 
 madhu  Taṃ purebhattaṃ paṭiggahitaṃ purebhattaṃ sāmisaparibhogaṃpi vaṭṭati  
 Pacchābhattato paṭṭhāya sattāhaṃ nirāmisaparibhogameva vaṭṭati  
 Sattāhātikkame sace silesasadisaṃ mahāmadhu khaṇḍākhaṇḍaṃ katvā 
 ṭhapitaṃ itaraṃ vā nānābhājanesu vatthugaṇanāya nissaggiyāni  
 Sace ekameva khaṇḍaṃ ekabhājane vā itaraṃ ekameva nissaggiyaṃ  
 Uggahitakaṃ vuttanayeneva veditabbaṃ  Arumakkhanādīsu upanetabbaṃ  
 Madhupaṭalaṃ vā madhusiṭṭhakaṃ vā sace madhunā amakkhitaṃ parisuddhaṃ 
 yāvajīvikaṃ  Madhumakkhitaṃ pana madhugatikameva  Cirikā nāma sapakkhā 
 dīghamakkhikā tumbalanāmikā ca aṭṭhipakkhā kāḷamahābhamarā honti  
  
  
 page     
 Tesaṃ āsayesu niyyāsasadisaṃ madhu hoti  Taṃ yāvajīvikaṃ  
 Phāṇitannāma ucchumhā nibbattanti ucchurasaṃ upādāya apakkā vā 
 avatthukapakkā vā sabbāpi avatthukā ucchuvikati phāṇitanti 
 veditabbā  Taṃ purebhattaṃ paṭiggahitaṃ purebhattaṃ sāmisaṃpi vaṭṭati  
 Pacchābhattato paṭṭhāya sattāhaṃ nirāmisameva vaṭṭati  
 Sattāhātikkame vatthugaṇanāya nissaggiyaṃ  Bahūpi piṇḍā cuṇṇetvā 
 ekabhājane pakkhittā honti ghanasannivesā ekameva nissaggiyaṃ  
 Uggahitakaṃ vuttanayeneva veditabbaṃ  Gharadhūpanādīsu upanetabbaṃ  
 Purebhattaṃ paṭiggahitena aparissāvitaucchurasena kataphāṇitaṃ sace 
 anupasampannena kataṃ sāmisaṃpi vaṭṭati  Sayaṃ kataṃ nirāmisameva 
 vaṭṭati  Pacchābhattato paṭṭhāya pana savatthukapaṭiggahitattā 
 anajjhoharaṇīyaṃ  Sattāhātikkamepi anāpatti  Pacchābhattaṃ 
 aparissāvitapaṭiggahitena kataṃpi anajjhoharaṇīyameva  Sattāhātikkamepi 
 anāpatti  Esa nayo ucchuṃ paṭiggahetvā kataphāṇitepi  
 Purebhattaṃ pana parissāvitapaṭiggahitena kataṃ sace anupasampannena 
 kataṃ purebhattaṃ sāmisaṃpi vaṭṭati  Pacchābhattato paṭṭhāya 
 sattāhaṃ nirāmisameva  Sayaṃ kataṃ purebhattaṃpi nirāmisameva 
 pacchābhattato paṭṭhāya sattāhaṃ nirāmisameva  Pacchābhattaṃ 
 parissāvitapaṭiggahitena kataṃ pana nirāmisameva sattāhaṃ vaṭṭati  
 Uggahitakaṃ vuttanayameva  Jhāmaucchuphāṇitaṃ vā koṭṭitaucchuphāṇitaṃ vā 
 purebhattameva vaṭṭatīti mahāaṭṭhakathāyaṃ vuttaṃ  Mahāpaccariyaṃ pana 
  
  
 page     
 Etaṃ savatthukapakkaṃ vaṭṭati no vaṭṭatīti pucchaṃ katvā ucchuphāṇitaṃ 
 pacchābhattaṃ no vaṭṭanakannāma natthīti vuttaṃ  Taṃ yuttaṃ  
 Sītodakena kataṃ madhukapupphaphāṇitaṃ purebhattaṃ sāmisaṃpi vaṭṭati 
 pacchābhattato paṭṭhāya sattāhaṃ nirāmisameva  Sattāhātikkame 
 vatthugaṇanāya  dukkaṭaṃ  Khīraṃ pakkhipitvā kataṃ madhukaphāṇitaṃ pana 
 yāvakālikaṃ  Khaṇḍasakkaraṃ pana khīrajalikaṃ apanetvā apanetvā 
 sodhenti tasmā taṃ vaṭṭati  Madhukapupphaṃ pana purebhattaṃpi allaṃ 
 vaṭṭati bhajjitaṃ vaṭṭati bhajjitvā tilādīhi missaṃ vā amissaṃ vā 
 katvā koṭṭitaṃ vaṭṭati  Yadi pana taṃ gahetvā merayatthāya 
 yojenti yojitaṃ bījato paṭṭhāya na vaṭṭati  Kadalī 
 khajjūrīambalabujapanasaciñcādīnaṃ sabbesaṃ yāvakālikaphalānaṃ phāṇitaṃ 
 yāvakālikameva  Maricipakkehi phāṇitaṃ karonti taṃ yāvajīvikaṃ  Tāni 
 paṭiggahetvāti sace sabbānipi paṭiggahetvā ekaghaṭe avinibbhogāni 
 katvā nikkhipati sattāhātikkame ekameva nissaggiyaṃ vinibbhuttesu 
 pañca  Sattāhaṃ pana anatikkamitvā gilānenapi agilānenapi 
 vuttanayena yathāsukhaṃ paribhuñjitabbaṃ  
      Sattavidhaṃ hi uddissaṃ nāma byādhiuddissaṃ puggaloddissaṃ 
 kāloddissaṃ samayoddissaṃ desoddissaṃ vasoddissaṃ 
 bhesajjoddissanti  Tattha byādhiuddissannāma anujānāmi bhikkhave 
 amanussikābādhe āmakamaṃsaṃ āmakalohitanti   evaṃ byādhiṃ uddissa 
 anuññātaṃ  Taṃ teneva ābādhena ābādhikassa vaṭṭati na aññassa  
  Footnote     vi  mahāvagga       
  
  
 page     
 Tañcakho kālepi vikālepi kappiyaṃpi akappiyaṃpi vaṭṭatiyeva  
 Puggaloddissannāma anujānāmi bhikkhave romaṭṭhakassa romaṭṭhaṃ na ca 
 bhikkhave bahimukhadvārā nīharitvā ajjhoharitabbanti   evaṃ puggalaṃ 
 uddissa anuññātaṃ  Taṃ tasseva vaṭṭati na aññassa  
 Kāloddissaṃ nāma anujānāmi bhikkhave cattāri mahāvikaṭāni 
 gūthaṃ muttaṃ chārikaṃ mattikanti   evaṃ ahiḍaṭṭhakālaṃ uddissa 
 anuññātaṃ  Taṃ tasmiṃyeva kāle apaṭiggahitakaṃpi vaṭṭati 
 na aññasmiṃ  Samayoddissannāma gaṇabhojane aññatra samayātiādinā   
 nayena taṃ taṃ samayaṃ uddissa anuññātā anāpattiyo  
 Tā tasmiṃ tasmiṃyeva samaye anāpattiyo honti na aññadā  
 Desoddissannāma anujānāmi bhikkhave evarūpesu paccantimesu 
 janapadesu vinayadharapañcamena gaṇena upasampadanti   evaṃ 
 paccantappadese uddissa anuññātāni upasampadādīni  Tāni tattheva 
 vaṭṭanti na majjhimappadese  Vasoddissannāma anujānāmi bhikkhave 
 vasāni bhesajjānīti   evaṃ vasānāmena anuññātaṃ  Taṃ ṭhapetvā 
 manussavasaṃ sabbesaṃ kappiyākappiyavasānaṃ tadatthikānaṃ telaparibhogena 
 paribhuñjituṃ vaṭṭati  Bhesajjoddissaṃ nāma anujānāmi bhikkhave 
 pañca bhesajjānīti   evaṃ bhesajjanāmena anuññātāni āhāratthaṃ 
 pharituṃ samatthāni sappinavanītatelamadhuphāṇitāni  Tāni paṭiggahetvā 
 tadahupurebhattaṃ yathāsukhaṃ pacchābhattato paṭṭhāya sati paccaye 
 vuttanayeneva sattāhaṃ paribhuñjitabbāni  
  Footnote     vi  cullavagga       tattheva bahimukhadvāranti pāṭho dissati  
     vi  mahāvibhaṅge                     vi  mahāvagga             
  
  
 page     
      {   } Sattāhātikkante atikkantasaññī nissaggiyaṃ pācittiyanti 
 sacepi sāsapamattaṃ hoti sakiṃ vā aṅguliyā gahetvā jivhāya 
 sāyanamattaṃ nissajjitabbameva pācittiyañca desetabbaṃ  Na kāyikena 
 paribhogena paribhuñjitabbanti kāyo vā kāye aru vā na 
 makkhetabbaṃ  Tehi makkhitāni kāsāvakattarayaṭṭhiupāhanapāda 
 kaṭṭhalikamañcapiṭhādīnipi aparibhogāni  Dvāravātapānakavāṭesupi hatthena 
 gahaṇaṭṭhānaṃ na makkhetabbanti mahāpaccariyaṃ vuttaṃ  Kasāve pana 
 pakkhipitvā dvāravātapānakavāṭāni makkhitabbānīti mahāaṭṭhakathāyaṃ 
 vuttaṃ  Anāpatti antosattāhaṃ adhiṭṭhetīti sattāhabbhantare 
 sappi ca telañca vasañca muddhani telaṃ vā abbhañjanaṃ vā madhuṃ 
 arumakkhanaṃ phāṇitaṃ gharadhūpanaṃ adhiṭṭheti anāpatti  Sace 
 adhiṭṭhitatelaṃ anadhiṭṭhitatelabhājane ākīritukāmo hoti bhājane ce 
 sukhumachiddaṃ paviṭṭhapaviṭṭhaṃ telaṃ purāṇatelena ajjhottharīyati puna 
 adhiṭṭhātabbaṃ  Atha mahāmukhaṃ hoti sahasāva bahutelaṃ pavisitvā 
 purāṇatelaṃ ajjhottharati puna adhiṭṭhānakiccaṃ natthi  
 Adhiṭṭhitagatikameva hi taṃ hoti  Etena nayena adhiṭṭhitatelabhājane 
 anadhiṭṭhitatelaākīraṇampi veditabbaṃ  {   } Vissajjetīti ettha sace 
 dvinnaṃ santakaṃ ekena paṭiggahitaṃ avibhattaṃ hoti sattāhātikkame 
 dvinnaṃpi anāpatti paribhuñjituṃ pana na vaṭṭati  Sace yena 
 paṭiggahitaṃ so itaraṃ bhaṇati āvuso imaṃ telaṃ sattāhaṃ pattaṃ 
 paribhuñja naṃ tvanti so ca paribhogaṃ na karoti kassa āpatti  
  
  
 page     
 Na kassacipi āpatti  Kasmā  Yena paṭiggahitaṃ tena 
 vissajjitattā itarassa apaṭiggahitattā  Vinassatīti aparibhogaṃ 
 hoti  Cattenāti ādīsu yena cittena bhesajjaṃ cattaṃ ca vantaṃ 
 ca muttaṃ ca hoti taṃ cittaṃ cattaṃ vantaṃ muttanti vuccati  
 Tena cittena puggalo anapekkho vuccati  Evaṃ anapekkho 
 sāmaṇerassa datvāti attho  Idaṃ kasmā vuttaṃ  Evaṃ 
 antosattāhe datvā pacchā paṭilabhitvā paribhuñjantassa 
 anāpattidassanatthanti mahāsumatthero āha  Mahāpadumatthero 
 panāha nayidaṃ yācitabbaṃ antosattāhe dinnassa hi puna 
 paribhoge āpattiyeva natthi sattāhātikkantassa pana paribhoge 
 anāpattidassanatthamidaṃ vuttaṃ   tasmā evaṃ dinnabhesajjaṃ sace 
 sāmaṇero abhisaṅkharitvā vā anabhisaṅkharitvā vā tassa bhikkhuno 
 natthukammatthaṃ dadeyya gahetvā natthukammaṃ kātabbaṃ  Sace 
 bālo hoti dātuṃ na jānāti aññena bhikkhunā vattabbo 
 atthi te sāmaṇera telanti  Āma bhante atthīti  Āhara 
 therassa bhesajjaṃ karissāmāti  Evaṃpi vaṭṭati  Sesaṃ 
 uttānatthameva  
      Kaṭhinasamuṭṭhānaṃ akiriyā nosaññāvimokkhaṃ acittakaṃ 
 paṇṇattivajjaṃ kāyakammaṃ vacīkammaṃ ticittaṃ tivedananti  
                   Bhesajjasikkhāpadaṃ niṭṭhitaṃ  
  Footnote     ito paraṃ itisaddo icchitabbo  
  
  
 page     
      {   } Tena samayenāti vassikasāṭikasikkhāpadaṃ  Tattha vassikasāṭikā 
 anuññātāti cīvarakkhandhake visākhāvatthusmiṃ anuññātā  
 Paṭikaccevāti pureyeva  {   } Māso seso gimhānanti catunnaṃ 
 gimhamāsānaṃ eko pacchimamāso seso  Katvāti 
 sibbanarajanakappapariyosānena niṭṭhāpetvā  Karontena ca ekameva 
 katvā samaye adhiṭṭhātabbaṃ dve adhiṭṭhātuṃ na vaṭṭati  Atirekamāse 
 sese gimhāneti gimhānanāmake atirekamāse sese  
 Atirekaḍḍhamāse sese gimhāne katvā nivāsetīti ettha pana 
 ṭhatvā vassikasāṭikāya pariyesanakkhettaṃ karaṇakkhettaṃ nivāsanakkhettaṃ 
 adhiṭṭhānakkhettanti catubbidhaṃ khettaṃ kucchisamayo piṭṭhisamayoti duvidho 
 samayo piṭṭhisamayacatukkaṃ kucchisamayacatukkanti dve catukkāni ca 
 veditabbāni  Tattha jeṭṭhamūlapuṇṇamāsiyā pacchimapāṭipadadivasato 
 paṭṭhāya yāva kāḷapakkhūposathā ayameko aḍḍhamāso pariyesanakkhettañceva 
 karaṇakkhettañca  Etasmiṃ hi antare vassikasāṭikaṃ aladdhaṃ 
 pariyesituṃ laddhaṃ kātuñca vaṭṭati nivāsetuṃ adhiṭṭhātuñca na 
 vaṭṭati  Kāḷapakkhūposathassa pacchimapāṭipadadivasato paṭṭhāya yāva 
 āsāḷhapuṇṇamā ayameko aḍḍhamāso pariyesanakaraṇanivāsanānaṃ 
 tiṇṇaṃpi khettaṃ  Etasmiṃ hi antare aladdhaṃ pariyesituṃ laddhaṃ 
 kātuṃ ca nivāsetuṃ ca vaṭṭati adhiṭṭhātuṃyeva na vaṭṭati  
 Āsāḷhapuṇṇamāsiyā pacchimapāṭipadadivasato paṭṭhāya yāva 
 kattikapuṇṇamā ime cattāro māsā 
  
  
 page     
 Pariyesanakaraṇanivāsanaadhiṭṭhānānaṃ catunnaṃpi khettaṃ  Etasmiṃ hi antare 
 aladdhaṃ pariyesituṃ laddhaṃ vā kātuṃ nivāsetuṃ adhiṭṭhātuñca vaṭṭati  
 Idaṃ tāva catubbidhaṃ khettaṃ veditabbaṃ  Kattikapuṇṇamāsiyā 
 pana pacchimapāṭipadadivasato paṭṭhāya yāva kheṭṭhamūlapuṇṇamā 
 ime sattamāsā piṭṭhisamayo nāma  Etasmiṃ hi antare kālo 
 vassikasāṭikāyāti ādinā nayena satuppādaṃ katvā 
 aññātakaappavāritaṭṭhānato vassikasāṭikacīvaraṃ nipphādentassa iminā 
 sikkhāpadena nissaggiyaṃ pācittiyaṃ detha me vassikasāṭikacīvaranti ādinā 
 nayena viññattiṃ katvā nipphādentassa aññātakaviññattisikkhāpadena 
 nissaggiyaṃ pācittiyaṃ  Vuttanayeneva satuppādaṃ katvā 
 ñātakaparivāritaṭṭhānato nipphādentassa imināva sikkhāpadena 
 nissaggiyaṃ pācittiyaṃ viññattiṃ katvā nipphādentassa 
 aññātakaviññattisikkhāpadena anāpatti  Vuttaṃ hetaṃ parivāre 
          mātaraṃ cīvaraṃ yāce    no ca saṅghe pariṇataṃ 
          kenassa hoti āpatti  anāpatti ca ñātake 
               pañhāmesā kusalehi cintitāti    
      Ayaṃ hi pañho imamatthaṃ sandhāya vuttoti  Evaṃ piṭṭhisamayacatukkaṃ 
 veditabbaṃ  Jeṭṭhamūlapuṇṇamāsiyā pana pacchimapāṭipadadivasato paṭṭhāya 
 yāva kattikapuṇṇamā ime pañcamāsā kucchisamayo nāma  Etasmiṃ hi 
 antare vuttanayeneva satuppādaṃ katvā aññātakaappavāritaṭṭhānato 
 vassikasāṭikacīvaraṃ nipphādentassa vattabhede dukkaṭaṃ  Ye manussā 
  Footnote     vi  parivāra        tattheva no ca saṅghassāti pāṭho dissati  
  
  
 page     
 Pubbepi vassikasāṭikacīvaraṃ denti te pana sacepi attano 
 aññātakaappavāritā honti vattabhedo natthi tesu 
 satuppādakaraṇassa anuññātattā  Viññattiṃ katvā nipphādentassa 
 aññātakaviññattisikkhāpadena nissaggiyaṃ pācittiyaṃ  Kasmā  Ye 
 manussā pubbe vassikasāṭikacīvaraṃ denti te upasaṅkamitvā 
 evamassa vacanīyāti vuttattā  Idaṃ pana pakatiyā 
 vassikasāṭikadāyakesupi hotiyeva  Vuttanayeneva satuppādaṃ katvā 
 ñātakapavāritaṭṭhānato nipphādentassa iminā sikkhāpadena anāpatti 
 viññattiṃ katvā nipphādentassa aññātakaviññattisikkhāpadena anāpatti  
 Na vattabbā detha meti idaṃ hi pariyesanakāle aññātakaappavāriteyeva 
 sandhāya vuttaṃ  Evaṃ kucchisamayacatukkaṃ veditabbaṃ  Naggo 
 kāyaṃ ovassāpeti āpatti dukkaṭassāti ettha udakaphusitagaṇanāya 
 akatvā nahānapariyosānavasena payoge payoge dukkaṭena 
 kāretabbo  So ca kho vivaṭaṅgaṇe ākāsato patitaudakeneva 
 nahāyanto  Nahānakoṭṭhakavāpīādīsu ghaṭehi 
 āsittaudakena vā nahāyantassa anāpatti  Vassaṃ ukkaḍḍhīyatīti 
 ettha sace katapariyositāya vassikasāṭikāya gimhānaṃ 
 pacchimamāsaṃ khepetvā puna vassānassa paṭhamamāsaṃ ukkaḍḍhitvā gimhānaṃ 
 pacchimamāsameva karonti vassikasāṭikā dhovitvā nikkhipitabbā  
 Anadhiṭṭhitā avikappitā dve māse parihāraṃ labhati  Vassūpanāyikadivase 
 adhiṭṭhātabbā  Sace satisammosena vā appahonakabhāvena 
  
  
 page     
 Vā akatā hoti te ca dve māse vassānassa cātummāsanti 
 chammāse parihāraṃ labhati  Sace pana kattikamāse kaṭhinaṃ attharīyati 
 apare cattāro māse labhati  Evaṃ dasa māsā honti  Tato 
 paraṃpi satiyā paccāsāya mūlacīvaraṃ katvā ṭhapentassa ekamāsanti 
 evaṃ ekādasamāse parihāraṃ labhati  Sace pana ekāhadvīhādivasena 
 yāva dasāhā anāgatāya vassūpanāyikāya antovasse vā laddhā 
 ceva niṭṭhitā ca kadā adhiṭṭhātabbāti  Etaṃ aṭṭhakathāsu na 
 vicāritaṃ  Laddhadivasato paṭṭhāya antodasāhe niṭṭhitā ca pana 
 tasmiṃyeva antodasāhe adhiṭṭhātabbā  Dasāhātikkame niṭṭhitā 
 tadahe adhiṭṭhātabbā dasāhe appahonte cīvarakālaṃ 
 nātikkametabbāti ayaṃ no attano mati  Kasmā  Anujānāmi bhikkhave 
 ticīvaraṃ adhiṭṭhātuṃ na vikappetuṃ vassikasāṭikaṃ vassānaṃ cātummāsaṃ 
 adhiṭṭhātuṃ tato paraṃ vikappetunti   hi vuttaṃ  Tasmā vassūpanāyikato 
 pubbe dasāhātikkamepi anāpatti  Dasāhaparamaṃ atirekacīvaraṃ 
 dhāretabbanti   hi vuttaṃ  Tasmā ekāhadvīhādivasena yāva 
 dasāhā anāgatāya vassūpanāyikāya antovasse vā laddhā ceva 
 niṭṭhitā ca vuttanayeneva antodasāhe vā tadahu vā adhiṭṭhātabbā 
 dasāhe appahonte cīvarakālaṃ nātikkametabbā  Tattha siyā 
 vassānaṃ cātummāsaṃ adhiṭṭhātunti vacanato cātummāsabbhantare 
 yadā vā tadā vā adhiṭṭhātuṃ vaṭṭatīti  Yadi evaṃ 
 kaṇḍupaṭicchādiṃ yāva ābādhā adhiṭṭhātunti vuttaṃ sāpi ca dasāhaṃ 
  Footnote     vi  mahāvagga           vi  mahāvibhaṅga     
  
  
 page     
 Atikkametabbā siyā evañca sati dasāhaparamaṃ atirekacīvaraṃ 
 dhāretabbanti   idaṃ virujjhati tasmā yathāvuttameva gahetabbaṃ  Aññaṃ 
 vā acalakāraṇaṃ labhitvā chaḍḍetabbaṃ  Apica kurundiyaṃpi 
 nissaggiyāvasāne vuttaṃ kadā adhiṭṭhātabbā laddhadivasato paṭṭhāya 
 antodasāhe niṭṭhitā ca pana tasmiṃyeva antodasāhe adhiṭṭhātabbā 
 yadi nappahoti yāva kattikapuṇṇamā parihāraṃ labhatīti  
      {   } Acchinnacīvarassāti etaṃ vassikasāṭikameva sandhāya vuttaṃ  Tesaṃ hi 
 naggānaṃ kāyovassāpane anāpatti  Ettha ca mahagghaṃ 
 vassikasāṭikaṃ nivāsetvā nahāyantassa corūpaddavo āpadā nāma  
 Sesamettha uttānameva  
      Chassamuṭṭhānaṃ kiriyā nosaññāvimokkhaṃ acittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedananti  
                  Vassikasāṭikasikkhāpadaṃ niṭṭhitaṃ  
      {   } Tena samayenāti cīvaraacchindanasikkhāpadaṃ  Tattha yaṃpi tyāhanti 
 yaṃpi te ahaṃ  So kira mama pattacīvaraupāhanapaccattharaṇādīni 
 vahanto mayā saddhiṃ cārikaṃ pakkamissatīti adāsi  Tenevamāha  
 Acchindīti balakkārena aggahesi  Sakasaññāya gahitattā panassa 
 pārājikaṃ natthi  Kilametvā gahitattā āpatti paññattā  {   } Sayaṃ 
 acchindati nissaggiyaṃ pācittiyanti ekaṃ cīvaraṃ ekābaddhāni ca 
 bahūni acchindato ekā āpatti  Ekato abaddhāni visuṃ ṭhitāni 
 ca bahūni acchindato saṅghāṭiṃ āhara uttarāsaṅgaṃ āharāti evaṃ 
  Footnote     vi  mahāvibhaṅga      
  
  
 page     
 Āharāpayato ca vatthugaṇanāya āpattiyo  Mayā dinnāni sabbāni 
 āharāti vadatopi ekavacaneneva sambahulā āpattiyo  Aññaṃ 
 āṇāpeti āpatti dukkaṭassāti cīvaraṃ gaṇhāti āṇāpeti ekaṃ 
 dukkaṭaṃ  Āṇatto bahūni gaṇhāti ekaṃ pācittiyaṃ  Saṅghāṭiṃ 
 gaṇha uttarāsaṅgaṃ gaṇhāti vadato vācāya vācāya dukkaṭaṃ  
 Mayā dinnāni sabbāni gaṇhāti vadato ekavācāya sambahulā 
 āpattiyo  {   } Aññaṃ parikkhāranti vikappanūpagaṃ pacchimaṃ cīvaraṃ ṭhapetvā 
 yaṅkiñci antamaso sūciṃpi  Veṭhetvā ṭhapitasūcīsupi vatthugaṇanāya 
 dukkaṭāni  Sithilaveṭhitāsu evaṃ  Gāḷhaṃ katvā baddhāsu pana 
 ekameva dukkaṭanti mahāpaccariyaṃ vuttaṃ  Sūcighare pakkhattāsupi 
 eseva nayo  Thavikāya pakkhipitvā sithilabaddhagāḷhabaddhesu 
 tikaṭukādibhesajjesupi eseva nayo  {   } So vā detīti bhante tumhākaṃyeva 
 idaṃ sāruppanti evaṃ vā deti  Athavā tena pana āvuso mayaṃ 
 tuyhaṃ vattapaṭipattiṃ karissati amhākaṃ santike upajjhaṃ gaṇhissati 
 dhammaṃ pariyāpuṇissatīti cīvaraṃ adamhā so dāni tvaṃ na vattaṃ karosi 
 na upajjhaṃ gaṇhāsi na dhammaṃ pariyāpuṇāsīti evamādīni vutto 
 bhante cīvaratthāya maññe bhaṇatha idaṃ vo cīvaranti deti  Evaṃpi 
 so vā deti  Disāpakkantaṃ vā pana daharaṃ nivattetha nanti 
 bhaṇati  So na nivattati  Cīvaraṃ gahetvā rundhathāti  Evaṃ 
 ce nivattati sādhu  Sace pattacīvaratthāya maññe tumhe bhaṇatha 
 gaṇhātha nanti deti ca evaṃpi soyeva vā deti  Vibbhantaṃ vā 
  
  
 page     
 Disvā mayaṃ tuyhaṃ vattaṃ karissatīti pattacīvaraṃ adamhā so dāni 
 tvaṃ vibbhamitvā carasīti vadati  Itaro gaṇhātha tumhākaṃ 
 pattacīvaranti deti  Evampi soyeva vā deti  Mama santike upajjhaṃ 
 gaṇhantasseva te demi aññattha gaṇhantassa na demi vattaṃ 
 karontasseva demi akarontassa na demi dhammaṃ pariyāpuṇantasseva 
 demi apariyāpuṇantassa na demi avibbhamantasseva demi 
 vibbhamantassa na demīti evampana dātuṃ na vaṭṭati  Dadato dukkaṭaṃ  
 Āharāpetuṃ pana vaṭṭati  Cajitvā dinnaṃ acchinditvā gaṇhanto 
 bhaṇḍagghena kāretabbo  Sesamettha uttānamevāti  
      Tisamuṭṭhānaṃ kāyacittato vācācittato kāyavācācittato ca 
 samuṭṭhāti kiriyā saññāvimokkhaṃ sacittakaṃ lokavajjaṃ kāyakammaṃ 
 vacīkammaṃ akusalacittaṃ dukkhavedananti  
                    Cīvaraacchindanasikkhāpadaṃ  
      {   } Tena samayenāti suttaviññattisikkhāpadaṃ  Tattha khomanti 
 khomavākehi katasuttaṃ  Kappāsikanti kappāsato nibbattaṃ  
 Koseyyanti kosiyaṃsūhi kantitvā katasuttaṃ  Kambalanti 
 eḷakalomasuttaṃ  Sāṇanti sāṇavākasuttaṃ  Bhaṅganti pāṭekkaṃ 
 vākasuttamevāti eke  Etehi pañcahipi missetvā katasuttaṃ pana 
 bhaṅganti veditabbaṃ  Vāyāpeti payoge dukkaṭanti sace tantavāyassa 
 turivemādīni natthi tāni araññato āharissāmīti vāsiṃ vā pharasuṃ 
 vā niseti tato paṭṭhāya yaṃyaṃ upakaraṇatthāya vā cīvaravāyanatthāya 
  
  
 page     
 Vā karoti sabbattha tantavāyassa payoge payoge bhikkhussa dukkaṭaṃ  
 Dīghato vidatthimatte tiriyañca hatthamatte vīte nissaggiyaṃ pācittiyaṃ  
 Mahāpaccariyaṃ pana yāvapariyosānaṃ vāyāpentassa phalake phalake 
 nissaggiyaṃ pācittiyanti vuttaṃ  Tampi idameva pamāṇaṃ sandhāya 
 vuttanti veditabbaṃ  Vikappanūpagaṃ pacchimaṃ hi cīvarasaṅkhayaṃ gacchatīti  
      Apicettha evaṃ vinicchayo veditabbo  Suttantāva sāmaṃ 
 viññāpitaṃ akappiyaṃ  Sesaṃ ñātakādivasena uppannaṃ kappiyaṃ  
 Tantavāyopi aññātakaappavārito viññattiyā laddho akappiyo  
 Seso kappiyo  Tattha akappiyasuttaṃ akappiyatantavāyena 
 vāyāpentassa pubbe vuttanayena nissaggiyaṃ  Teneva pana kappiyasuttaṃ 
 vāyāpentassa yathā pubbe nissaggiyameva dukkaṭaṃ  Teneva kappiyañca 
 akappiyañca suttaṃ vāyāpentassa yadi pacchimacīvarappamāṇena eko 
 paricchedo suddhakappiyasuttamayo eko akappiyasuttamayoti evaṃ 
 kedārakabaddhaṃ viya cīvaraṃ hoti  Akappiyasuttamaye paricchede paricchede 
 pācittiyaṃ  Itarasmiṃ tatheva dukkaṭaṃ  Yadi tato ūnā paricchedā 
 honti antamaso acchimaṇḍalappamāṇāpi sabbaparicchedesu 
 paricchedagaṇanāya dukkaṭaṃ  Atha ekantarikena vā suttena dīghato vā 
 kappiyaṃ tiriyaṃ akappiyaṃ katvā vītaṃ hoti phalake phalake dukkaṭaṃ  
 Kappiyatantavāyena hi akappiyasuttaṃ vāyāpentassa yathā pubbe 
 nissaggiyameva dukkaṭaṃ  Teneva kappiyañca akappiyañca suttaṃ 
 vāyāpentassa sace pacchimacīvarappamāṇā vā ūnakā vā 
  
  
 page     
 Akappiyasuttaparicchedā honti tesu paricchedagaṇanāya dukkaṭaṃ  
 Kappiyasuttaparicchedesu anāpatti  Atha ekantarikena vā suttena 
 dīghato vā kappiyaṃ tiriyaṃ akappiyaṃ katvā vītaṃ hoti phalake phalake 
 dukkaṭaṃ  Yadi pana dve tantavāyā honti eko kappiyo eko 
 akappiyo suttañca akappapiyaṃ te ce vārena vīnanti 
 akappiyatantavāyena vīte phalake phalake pācittiyaṃ ūnakatare dukkaṭaṃ  
 Itarena vīte ubhayattha dukkaṭaṃ  Sace dvepi vemaṃ gahetvā 
 ekato vīnanti phalake phalake dukkaṭaṃ  Atha suttaṃ kappiyaṃ 
 cīvarañca kedārakabandhādīhi saparicchedaṃ akappiyatantavāyena vīte 
 paricchede paricchede dukkaṭaṃ  Itarena vīte anāpatti  Sace dvepi 
 vemaṃ gahetvā ekato vīnanti phalake phalake dukkaṭaṃ  Atha suttaṃpi 
 kappiyañca akappiyañca te ce vārena vīnanti akappiyatantavāyena 
 akappiyasuttamayesu pacchimacīvarapmāṇesu paricchedesu vītesu 
 paricchedagaṇanāya pācittiyaṃ  Ūnakataresu ca kappiyasuttamayesu ca dukkaṭaṃ  
 Kappiyatantavāyena akappiyasuttamayesu pamāṇayuttesu vā ūnakesu vā 
 dukkaṭameva  Kappiyasuttamayesu anāpatti  Atha ekantarikena vā 
 suttena dīghato vā akappiyaṃ tiriyaṃ kappiyaṃ katvā vīnanti ubhopi 
 vā vemaṃ gahetvā ekato vīnanti aparicchede cīvare phalake phalake 
 dukkaṭaṃ  Saparicchede paricchedavasena dukkaṭānīti ayaṃ panattho 
 mahāaṭṭhakathāyaṃ apākaṭo mahāpaccariyādīsu pākaṭo idha sabbākāreneva 
 pākaṭo  Sace suttaṃpi kappiyaṃ tantavāyopi kappiyo 
  
  
 page     
 Ñātakaparivārito vā mūlena vā payojito vāyāpanapaccayā anāpatti  
 Dasāhātikkamanapaccayā pana āpattiṃ rakkhantena vikappanūpagappamāṇamatte 
 vīte tante vītaññeva adhiṭṭhātabbaṃ  Dasāhātikkamena 
 niṭṭhāpiyamānaṃ hi nissaggiyaṃ bhaveyyāti  Ñātakādīhi tantaṃ 
 āropetvā tumhākaṃ bhante imaṃ cīvaraṃ gaṇheyyāthāti niyyāditepi 
 eseva nayo  Sace tantavāyo evaṃ payojito vā sayaṃ dātukāmo vā 
 hutvā ahaṃ bhante tumhākaṃ cīvaraṃ asukadivase nāma vāyitvā 
 ṭhapessāmīti vadati bhikkhu ca tena paricchinnadivasato dasāhaṃ atikkāmeti 
 nissaggiyaṃ pācittiyaṃ  Sace pana tantavāyo ahaṃ tumhākaṃ cīvaraṃ vāyitvā 
 sāsanaṃ pesessāmīti vatvā tatheva karoti tena pesitabhikkhu pana 
 tassa bhikkhuno na āroceti añño disvā vā sutvā vā 
 tumhākaṃ bhante cīvaraṃ niṭṭhitanti āroceti etassa ārocanaṃ 
 nappamāṇaṃ  Yadā pana tena pesitoyeva āroceti tassa vacanaṃ 
 sutadivasato paṭṭhāya dasāhaṃ atikkāmayato nissaggiyaṃ pācittiyaṃ  
 Sace tantavāyo ahaṃ tumhākaṃ cīvaraṃ vāyitvā kassaci hatthe 
 pahiṇissāmīti vatvā tatheva karoti cīvaraṃ gahetvā gatabhikkhu pana 
 attano pariveṇe ṭhapetvā tassa na āroceti añño koci 
 bhaṇati api bhante adhunā āgataṃ cīvaraṃ sundaranti kuhiṃ āvuso 
 cīvaranti itthannāmassa hatthe pesitanti etassāpi vacanaṃ 
 nappamāṇaṃ  Yadā pana so bhikkhu cīvaraṃ deti laddhadivasato 
 paṭṭhāya dasāhaṃ atikkāmayato nissaggiyaṃ pācittiyaṃ  Sace pana 
  
  
 page     
 Vāyāpanamūlaṃ adinnaṃ hoti yāva kākaṇikamattaṃpi avasiṭṭhaṃ tāva 
 rakkhati  
      {   } Anāpatti cīvaraṃ sibbitunti cīvaraṃ sibbanatthāya suttaṃ 
 viññāpentassa anāpattīti attho  Āyogeti ādīsupi nimittatthe 
 bhummavacanaṃ  Āyogādinimittaṃ viññāpentassa anāpattīti vuttaṃ 
 hoti  Sesamettha uttānatthamevāti  
      Chassamuṭṭhānaṃ kiriyā nosaññāvimokkhaṃ acittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedannati  
                    Suttaviññattisikkhāpadaṃ  
      {   } Tena samayenāti mahāpesakārasikkhāpadaṃ  Tattha suttaṃ 
 dhārayitvāti suttaṃ tuletvā palaparicchedaṃ katvā  Appitanti ghanaṃ  
 Suvītanti suṭṭhu vītaṃ sabbaṭṭhānesu samaṃ katvā vītaṃ  Suppavāyitanti 
 suṭṭhu pavāyitaṃ sabbaṭṭhānesu samaṃ katvā tante pasāritaṃ  Suvilekhitanti 
 lekhiniyā suṭṭhu vilikhitaṃ  Suvitacchitanti kocchena suṭṭhu vitacchitaṃ  
 Suniddhotanti attho  Paṭibaddhanti vekallakaṃ  Tanteti tante 
 dīghato pasāraṇeyeva upanetvāti attho  {   } Tatra ceso bhikkhūti 
 yatra gāme vā nigame vā te tantavāyā tatra  Vikappaṃ 
 āpajjeyyāti visiṭṭhakappaṃ adhikavidhānaṃ āpajjeyya  Pāliyaṃ pana 
 yenākārena vikappaṃ āpanno hoti taṃ dassetuṃ idaṃ kho āvusoti 
 ādi vuttaṃ  Dhammaṃpi bhaṇatīti dhammakathaṃ katheti  Tassa vacanena 
 āyataṃ vā vitthataṃ vā appitaṃ vāti suttavaḍḍhanaākārameva 
  
  
 page     
 Dasseti  Pubbe appavāritoti cīvarassāmikehi appavārito hutvā  
 Sesaṃ uttānatthamevāti  Chassamuṭṭhānaṃ kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                    Mahāpesakārasikkhāpadaṃ  
      {      } Tena samayenāti accekacīvarasikkhāpadaṃ  Tattha dasāhānāgatanti 
 dasa ahāni dasāhaṃ  Tena dasāhena anāgatā dasāhānāgatā  
 Dasāhena asampattāti attho  Taṃ dasāhānāgataṃ  
 Accantasaṃyogavasena bhummatthe upayogavacanaṃ  Tenevassa padabhājane 
 dasāhānāgatāyāti vuttaṃ  Pavāraṇāyāti idaṃ pana yā dasāhānāgatāti 
 vuttā taṃ sarūpato dassetuṃ asammohatthaṃ anuppayogavacanaṃ  
 Kattikatemāsipuṇṇamanti paṭhamakattikatemāsipuṇṇamaṃ  Idhāpi 
 paṭhamapadassa anuppayogattā purimanayeneva bhummatthe upayogavacanaṃ  
 Idaṃ vuttaṃ hoti yato paṭṭhāya paṭhamamahāpavāraṇā dasāhānāgatāti 
 vuccati sacepi tāni divasāni accantameva bhikkhuno accekacīvaraṃ 
 uppajjeyya accekaṃ idanti jānamānena bhikkhunā sabbaṃpi 
 paṭiggahetabbanti  Tena pavāraṇamāsassa juṇhapakkhapañcamito 
 paṭṭhāya uppannassa cīvarassa nidhānakālo dassito hoti  Kāmaṃ 
 cesa dasāhaparamaṃ atirekacīvaraṃ dhāretabbanti imināva siddho 
 atthuppattivasena   apubbaṃ viya atthaṃ dassetvā sikkhāpadaṃ ṭhapitaṃ  
 Accekacīvaranti accāyikacīvaraṃ vuccati  Tassa pana accāyikabhāvaṃ 
  Footnote     ito paraṃ pana nipāto icchitabbo  
  
  
 page     
 Dassetuṃ senāya vā gantukāmo hotīti ādi vuttaṃ  Tattha 
 saddhāti iminā saddhāmattakameva dassitaṃ  Pasādoti iminā 
 suppasannā balavasaddhā  Etaṃ accekacīvaraṃ nāmāti ettha 
 imehi kāraṇehi dātukāmena dūtaṃ vā pesetvā sayaṃ vā āgantvā 
 vassāvāsikaṃ dassāmīti evaṃ ārocitacīvaraṃ accekacīvaraṃ nāma 
 hotīti  Chaṭṭhito paṭṭhāya panuppannaṃ anaccekacīvaraṃpi paccuddharitvā 
 ṭhapitaticīvaraṃpi etaṃ parihāraṃ labhatiyeva  Saññāṇaṃ katvā 
 nikkhipitabbanti kiñci nimittaṃ katvā ṭhapetabbaṃ  Kasmā etaṃ 
 vuttaṃ  Yadi hi  taṃ pure pavāraṇāya vibhajanti yena gahitaṃ 
 tena chinnavassena na bhavitabbaṃ  Sace pana chinnavasso hoti 
 cīvaraṃ saṅghikameva hoti  Tato sallakkhetvā sukhaṃ dātuṃ bhavissatīti  
      {   } Accekacīvare accekacīvarasaññīti evamādi vibhajitvā gahitameva sandhāya 
 vuttaṃ  Sace pana avibhattaṃ hoti saṅghassa vā bhaṇḍāgārikacīvaraṃ 
 samayātikkamepi anāpatti  Iti atirekacīvarassa dasāhaṃ parihāro  
 Ticīvarassa ekadivasampi parihāro natthi  Akatassa vassikasāṭikacīvarassa 
 anatthate kaṭhine pañca māsā vasse ukkaḍḍhite chammāsā 
 atthate kaṭhine apare cattāro māsā hemantassa pacchime 
 divase satiyā paccāsāya mūlacīvarādhiṭṭhānavasena aparopi eko 
 māsoti ekādasamāsā parihāro  Accekacīvarassa anatthate 
 kaṭhine ekādasadivasādhiko māso atthate kaṭhine ekādasadivasādhikā 
 pañcamāsā tato paraṃ ekadivasampi parihāro natthīti veditabbaṃ  
  
  
 page     
 Anaccekacīvareti accekacīvarasadise aññasmiṃ  Sesamettha 
 uttānamevāti ca kaṭhinasamuṭṭhānaṃ akiriyā nosaññāvimokkhaṃ acittakaṃ 
 paṇṇattivajjaṃ kāyakammaṃ vacīkammaṃ ticittaṃ tivedananti  
                    Accekacīvarasikkhāpadaṃ  
      {   } Tena samayenāti sāsaṅkasikkhāpadaṃ  Tattha vuṭṭhavassā 
 āraññakesūti te pubbepi araññeyeva vihariṃsu  Dubbalacīvarattā pana 
 paccayavasena gāmantasenāsane vassaṃ vasitvā niṭṭhitacīvarā hutvā 
 idāni nippalibodhā samaṇadhammaṃ karissāmāti āraññakesu 
 senāsanesu viharanti  Kattikacorakāti kattikamāse corā  
 Paripātentīti upaddavanti tattha tattha ādhāvitvā uttāsenti 
 palāpenti  Antaraghare nikkhipitunti antogāme nikkhipituṃ  Bhagavā 
 yasmā paccayā nāma dhammena samena dullabhā sallekhavā hi 
 bhikkhu mātaraṃpi viññāpetuṃ na sakkoti tasmā cīvaraguttatthaṃ 
 antaraghare nikkhipituṃ anujānāti  Bhikkhūnaṃ pana anurūpattā 
 araññavāsaṃ na paṭikkhipi  {   } Upavassaṃ kho panāti ettha upavassanti 
 upavassa  Upavasitvāti vuttaṃ hoti  Upasampajjanti ādīsu 
 viya hi ettha anunāsiko daṭṭhabbo  Vassaṃ upagantvā vasitvā 
 cāti attho  Imassa ca tathārūpesu bhikkhu senāsanesu viharantoti 
 iminā sambandho  Kiṃ vuttaṃ hoti  Vassaṃ upagantvā vasitvā ca 
 tato paraṃ pacchimakattikapuṇṇamapariyosānakālaṃ yāni kho pana 
 tāni āraññakāni senāsanāni sāsaṅkasammatāni sapaṭibhayāni 
  
  
 page     
 Tathārūpesu bhikkhu senāsanesu viharanto ākaṅkhamāno tiṇṇaṃ cīvarānaṃ 
 aññataraṃ cīvaraṃ antaraghare nikkhipeyyāti  Yasmā pana yo vassaṃ 
 upagantvā yāvapaṭhamakattikapuṇṇamaṃ vasati so vuṭṭhavassānaṃ 
 abbhantaro hoti tasmā imaṃ atigahanaṃ byañjanavicāraṇaṃ akatvā 
 padabhājane kevalaṃ cīvaranikkhepārahaṃ puggalaṃ dassetuṃ vuṭṭhavassānanti 
 vuttaṃ  Tassāpi bhikkhu senāsanesu viharantoti iminā sambandho  
 Ayaṃ hi ettha attho vuṭṭhavassānaṃ bhikkhūnaṃ senāsanesu viharantoti  
 Evarūpānaṃ bhikkhūnaṃ abbhantare yo koci bhikkhūti vuttaṃ hoti  
 Araññalakkhaṇaṃ adinnādānavaṇṇanāyaṃ vuttaṃ  Ayaṃ pana viseso  
 Sace vihāro parikkhitto hoti parikkhittassa gāmassa indakhīlato 
 aparikkhittassa parikkhepārahaṭṭhānato ca paṭṭhāya yāva vihāraparikkhepā 
 minitabbaṃ  Sace vihāro aparikkhitto hoti yaṃ sabbapaṭhamaṃ 
 senāsanaṃ vā bhattasālā vā dhuvasannipātaṭṭhānaṃ vā bodhi vā 
 cetiyaṃ vā dūre cepi senāsanato hoti taṃ paricchedaṃ katvā 
 minitabbaṃ  Sacepi āsanne gāmo hoti vihāre ṭhitehi 
 gharamānussakānaṃ saddo suyyati pabbatanadīādīhi pana antaritattā 
 na sakkā ujuṃ gantuṃ yo cassa pakatimaggo hoti sacepi nāvāya 
 sañcaritabbo tena maggena gāmato pañcadhanusatikaṃ gahetabbaṃ  
 Yo pana āsannagāmassa aṅgasampādanatthaṃ tato tato maggaṃ 
 pidahati ayaṃ dhutaṅgacoroti veditabbo  Sāsaṅkasammatānīti 
 sāsaṅkānīti sammatāni  Evaṃ ñātānīti attho  Padabhājane 
  
  
 page     
 Pana yena kāraṇena tāni sāsaṅkasammatāni taṃ dassetuṃ ārāme 
 ārāmūpacāreti ādi vuttaṃ  Saha paṭibhayena sapaṭibhayāni  
 Sannihitabalavabhayānīti attho  Padabhājane pana yena kāraṇena 
 tāni sapaṭibhayāni taṃ dassetuṃ ārāme ārāmūpacāreti ādi vuttaṃ  
 Samantā gocaragāme nikkhipeyyāti āraññakassa senāsanassa 
 samantā sabbadisābhāgesu attanā abhirucite gocaragāme satiyā 
 aṅgasampattiyā nikkhipeyya  Tatrāyaṃ aṅgasampatti  Purimikāya 
 upagantvā mahāpavāraṇāya pavārito hoti idamekaṃ aṅgaṃ  
 Sace pacchimikāya vā upagato hoti chinnavasso vā nikkhipituṃ na 
 labhati  Kattikamāsoyeva hoti idaṃ dutiyaṃ aṅgaṃ  Kattikamāsato 
 paraṃ na labhati  Pañcadhanusatikaṃ pacchimameva pamāṇayuttaṃ senāsanaṃ 
 hoti idaṃ tatiyaṃ aṅgaṃ  Ūnappamāṇe vā gāvutato 
 atirekappamāṇe vā na labhati  Yatra hi piṇḍāya caritvā puna 
 vihāraṃ bhattavelāyaṃ sakkā āgantuṃ tadeva idha adhippetaṃ  
 Nimantito pana aḍḍhayojanaṃpi yojanaṃ pi gantvā vasituṃ pacceti 
 idamappamāṇaṃ  Sāsaṅkasapaṭibhayameva hoti idaṃ catutthaṃ aṅgaṃ  
 Anāsaṅkaapaṭibhaye hi aṅgayuttepi senāsane vasanto nikkhipituṃ 
 na labhatīti  Aññatra bhikkhusammatiyāti yā uddositasikkhāpade 
 kosambikasammati anuññātā tasmā sammatiyā aññatra  
 Sace hi sā laddhā hoti chārattātirekaṃpi vippavasituṃ vaṭṭati  
 Puna gāmasīmaṃ okkamitvāti sace gocaragāmato puratthimāya disāya 
  
  
 page     
 Senāsanaṃ ayañca pacchimadisaṃ gato hoti senāsanaṃ āgantvā 
 sattamaṃ aruṇaṃ uṭṭhāpetuṃ asakkontena gāmasīmaṃpi okkamitvā sabhāyaṃ 
 vā yattha katthaci vā vasitvā cīvarappavuttiṃ ñatvā pakkamituṃ 
 vaṭṭatīti attho  Evaṃ asakkontena tatreva ṭhitena paccuddharitabbaṃ  
 Atirekacīvaraṭṭhāne ṭhassatīti  Sesamettha uttānamevāti  
 Kaṭhinasamuṭṭhānaṃ kāyavācato kāyavācācittato ca samuṭṭhāti 
 akiriyā nosaññāvimokkhaṃ acittakaṃ paṇṇattivajjaṃ kāyakammaṃ 
 vacīkammaṃ ticittaṃ tivedananti  
                      Sāsaṅkasikkhāpadaṃ  
      {   } Tena samayenāti pariṇatasikkhāpadaṃ  Tattha pūgassāti 
 samūhassa  Dhammagaṇassāti attho  Paṭiyattanti paṭiyāditaṃ  
 Bahū saṅghassa bhattāti saṅghassa bahūni bhattāni anekāni lābhamukhāni na 
 saṅghassa kenaci parihānīti dīpenti  Oṇojethāti detha  Kiṃ 
 panevaṃ vattuṃ vaṭṭati  Kasmā na vaṭṭatīti  Ayaṃ hi abhihaṭabhikkhā 
 abhiharitvā ekasmiṃ okāse saṅghassatthāya paṭiyattā  
 Abhihaṭapaṭiyatte ca uddissa ṭhapitabhāge ca payuttavācā nāma natthi  
      {   } Saṅghikanti saṅghassa santakaṃ  So hi saṅghassa pariṇatattā hatthaṃ 
 anāruḷhopi ekena pariyāyena saṅghassa santako hoti  Padabhājane 
 pana saṅghikaṃ nāma saṅghassa dinnaṃ hoti pariccattanti evaṃ atthuddhāravasena 
 nippariyāyatova saṅghikaṃ dassitaṃ  Lābhanti labhitabbavatthuṃ 
 āha  Tenevassa niddese cīvaraṃpīti ādi vuttaṃ  Pariṇatanti 
  
  
 page     
 Saṅghassa dinnaṃ saṅghassa poṇaṃ saṅghassa pabbhāraṃ hutvā ṭhitaṃ  Yena 
 pana kāraṇena so pariṇato hoti taṃ dassetuṃ dassāma karissāmāti 
 vācā bhinnā hotīti padabhājanaṃ vuttaṃ  {   } Payoge dukkaṭanti 
 pariṇatalābhassa attano pariṇāmitappayoge dukkaṭaṃ  Paṭilābhena 
 tasmiṃ hatthaṃ āruḷhe nissaggiyaṃ  Sace pana saṅghassa dinnaṃ hoti 
 taṃ gahetuṃ na vaṭṭati saṅghasseva dātabbaṃ  Yo hi ārāmikehi 
 saddhiṃ ekato khādati taṃ bhaṇḍaṃ agghāpetvā kāretabbo  
 Pariṇataṃ pana sahadhammikānaṃ vā gihīnaṃ vā antamaso mātusantakaṃpi 
 idaṃ mayhaṃ dehīti saṅghassa pariṇatabhāvaṃ ñatvā attano pariṇāmetvā 
 gaṇhantassa nissaggiyaṃ pācittayaṃ  Imassa bhikkhuno dehīti evaṃ 
 aññassa pariṇāmentassa suddhikapācittiyaṃ  Ekaṃ pattaṃ vā cīvaraṃ 
 vā attano ekaṃ aññassa pariṇāmeti nissaggiyaṃ pācittiyañceva 
 suddhikapācittiyañca  Eseva nayo bahūsu  Vuttampi cetaṃ 
           nissaggiyena āpattiṃ    khuddake pācittiyaṃ 
           āpajjeyya ekato    pañhāmesā kusalehi cintitāti    
      Ayaṃ hi pariṇāmanaṃ sandhāya vuttā  Yopi vassikasāṭikasamaye 
 mātugharepi saṅghassa pariṇataṃ vassikasāṭikaṃ ñatvā attano 
 pariṇāmeti nissaggiyaṃ parassa pariṇāmeti suddhikapācittiyaṃ  
 Manussā saṅghabhattaṃ karissāmāti sappitelādīni āharanti  
 Gilāno cepi bhikkhu saṅghassa pariṇatabhāvaṃ ñatvā kiñci yācati 
 nissaggiyaṃ pācittiyameva  Sace pana so tumhākaṃ sappiādīni 
 ābhaṭāni atthīti pucchitvā āma atthīti vutte mayhaṃpi dethāti 
 vadati vaṭṭati  Athāpi naṃ kukkuccāyanti upāsakā vadanti 
  Footnote     vi  parivāra        
  
  
 page     
 Saṅghopi amhehi dinnameva labhati gaṇhatha bhanteti evaṃpi vaṭṭati  
      {   } Saṅghassa pariṇataṃ aññasaṅghassāti ekasmiṃ vihāre saṅghassa pariṇataṃ 
 aññaṃ vihāraṃ uddisitvā amukasmiṃ nāma vihāre saṅghassa dethāti 
 pariṇāmeti  Cetiyassa vāti kiṃ saṅghassa dinnena cetiyassa 
 pūjaṃ karothāti evaṃ cetiyassa vā pariṇāmeti  Cetiyassa pariṇatanti 
 ettha niyametvā aññacetiyassa atthāya ropitamālāvacchato 
 aññacetiyamhi pupphaṃpi āropetuṃ na vaṭṭati  Ekassa cetiyassa 
 pana chattaṃ vā paṭākaṃ vā āropetvā ṭhitaṃ disvā sesakaṃ 
 aññacetiyassa dāpetuṃ vaṭṭati  Puggalassa pariṇatanti antamaso 
 sunakhassāpi pariṇataṃ imassa sunakhassa mā dehi etassa dehīti 
 evaṃ aññapuggalassa pariṇāmeti dukkaṭaṃ  Sace pana dāyakā 
 mayaṃ saṅghassa bhattaṃ dātukāmā cetiyapūjaṃ kātukāmā ekassa bhikkhuno 
 parikkhāraṃ dātukāmā tumhākaṃ ruciyā dassāma bhaṇatha kattha demāti 
 vadanti evaṃ vutte tena bhikkhunā yattha icchatha tattha dethāti 
 vattabbā  Sace pana kevalaṃ kattha demāti pucchanti pāliyaṃ 
 āgatanayeneva vattabbaṃ  Sesamettha uttānameva  Tisamuṭṭhānaṃ 
 kāyacittato vācācittato kāyavācācittato ca samuṭṭhāti kiriyā 
 saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ 
 tivedananti  
      Samantapāsādikāya vinayasaṃvaṇṇanāya pariṇatasikkhāpadavaṇṇanā 
 niṭṭhitā  
                      Tiṃsakakaṇḍaṃ niṭṭhitaṃ  
  
  
 page     
                   Khuddakakaṇḍavaṇṇanā 
           yesaṃ navahi vaggehi         saṅgaho supatiṭṭhito 
           khuddakānaṃ ayaṃ dāni     tesaṃ bhavati vaṇṇanā  
      { } Tattha musāvādavaggassa tāva paṭhamasikkhāpade  Hatthakoti 
 tassa therassa nāmaṃ  Sakyānaṃ putto sakyaputto  Buddhakāle kira 
 sakyakulato asītipurisasahassāni pabbajiṃsu  Tesaṃ so aññataroti  
 Vādakkhittoti vādaṃ karissāmīti evaṃ parivitakkitena vādena paravādīnaṃ 
 santikaṃ khitto pakkhitto pahito pesitoti attho  Vādamhi 
 vā sakena cittena khitto yatra yatra vādo tatra tatreva 
 sandissatītipi vādakkhitto  Avajānitvā paṭijānātīti attano 
 vāde kiñci dosaṃ sallakkhento nāyaṃ mama vādoti avajānitvā 
 puna kathento kathento niddosataṃ sallakkhetvā mameva ayaṃ vādoti 
 paṭijānāti  Paṭijānitvā avajānātīti kismiñcideva vacane ānisaṃsaṃ 
 sallakkhento ayaṃ mama vādoti paṭijānitvā puna kathento kathento 
 tattha dosaṃ sallakkhetvā nāyaṃ mama vādoti avajānāti  
 Aññenaññaṃ paṭicaratīti aññena kāraṇena aññaṃ kāraṇaṃ paṭicarati 
 paṭicchādeti ajjhottharati rūpaṃ aniccaṃ jānitabbatoti vatvā puna 
 jātidhammatoti ādīni vadati  Kurundiyaṃ pana etassa paṭichādanahetu 
 aññaṃ bahuṃ kathetīti vuttaṃ  Tatrāyaṃ adhippāyo yantaṃ paṭajānanañca 
  
  
 page     
 Avajānanañca tassa paṭicchādanatthaṃ ko āha kiṃ āha kismiṃ 
 āhāti evamādiṃ bahuṃ bhāsatīti  Puna mahāaṭṭhakathāyaṃ avajānitvā 
 paṭijānanto paṭijānitvā avajānanto eva ca aññenaññaṃ 
 paṭicaratīti vuttaṃ  Sampajānamusā bhāsatīti sampajānanto musā bhāsati  
 Saṅketaṃ katvā visaṃvādetīti purebhattādīsu askasmiṃ nāma kāle 
 asukasmiṃ nāma padese vādo hotūti saṅketaṃ katvā saṅketato 
 pure vā pacchā vā gantvā passatha bho titthiyā na āgatā 
 parājitāti pakkamati  { } Sampajānamusāvādeti jānitvā jānantassa ca 
 musā bhaṇane  { } Visaṃvādanapurekkhārassāti visaṃvādanacittaṃ purato 
 katvā vadantassa  Vācāti micchāvācāpariyāpannavacanasamuṭṭhāpikā 
 cetanā  Gīrāti tāya cetanāya samuṭṭhāpitaṃ saddaṃ dasseti  
 Byapathoti vacanapatho  Vācāyeva hi aññesaṃpi diṭṭhānugatiṃ 
 āpajjantānaṃ pathabhūtato byapathoti vuccati  Vacībhedoti vacīsaññitāya 
 vācāya bhedo  Pabhedagatā vācāeva evaṃ vuccati  Vācasikā 
 viññattīti vacīviññatti  Evaṃ paṭhamapadena suddhacetanāva majjhe 
 tīhi taṃsamuṭṭhitasaddasahitā ante ekena viññattisahitā cetanā 
 kathitāti veditabbā  Anariyavohārāti anariyānaṃ bālaputhujjanānaṃ 
 vohārā  Evaṃ sampajānamusāvādaṃ dassetvā idāni ante 
 vuttānaṃ sampajānamusāvādasaṅkhātānaṃ anariyavohārānaṃ lakkhaṇaṃ dassento 
 adiṭṭhaṃ nāmāti ādimāha  Tattha adiṭṭhaṃ diṭṭhaṃ meti evaṃ vadato 
 vacanaṃ taṃsamuṭṭhāpikā vā cetanā eko anariyavohāroti iminā 
  
  
 page     
 Nayena attho veditabbo  Apicettha cakkhuvasena aggahitārammaṇaṃ 
 adiṭṭhaṃ sotavasena aggahitaṃ assutaṃ ghānādivasena tīhi indriyehi 
 ekābaddhaṃ viya katvā aggahitaṃ amutaṃ aññatra pañcahi 
 indriyehi suddhena viññāṇeneva aggahitaṃ aviññātanti veditabbaṃ  
 Pāliyaṃ pana adiṭṭhaṃ nāma na cakkhunā diṭṭhanti evaṃ oḷārikeneva 
 nayena desanā kathitāti  Diṭṭhādīsu ca attanāpi parenapi 
 diṭṭhaṃ diṭṭhameva  Evaṃ sutamutaviññātāni  Ayameko pariyāyo  
 Aparo pana yaṃ attanā diṭṭhaṃ diṭṭhameva taṃ  Esa nayo sutādīsu  
 Yaṃ pana parena diṭṭhaṃ taṃ attanā sutaṭṭhāne tiṭṭhati  Evaṃ 
 sutādīnipi  { } Idāni tesaṃ anariyavohārānaṃ vasena āpattiṃ 
 āropetvā dassento tīhākārehīti ādimāha  Tassattho 
 tīhākārehi paṭhamaṃ jhānaṃ samāpajjinti sampajānamusā bhaṇantassa āpatti 
 pārājikassāti evamādicatutthapārājikapālivaṇṇanāyaṃ vuttanayeneva 
 veditabbo  Kevalaṃ hi tattha paṭhamaṃ jhānaṃ samāpajjinti idha 
 adiṭṭhaṃ diṭṭhaṃ meti  Tattha ca āpatti pārājikassāti idha 
 āpatti pācittiyassāti  Evaṃ vatthumatte āpattimatte ca 
 viseso  Sesaṃ ekalakkhaṇamevāti  { } Tīhākārehi diṭṭhe vematikoti 
 ādīnaṃpi attho diṭṭhassa hoti pārājikaṃ dhammaṃ ajjhāpajajanto 
 diṭṭhe vematikoti evamādiduṭṭhadosapālivaṇṇanāyaṃ vuttanayeneva 
 veditabbo  Pālimattameva hi ettha viseso  Atthe pana 
 sattheravāde kiñci nānākaraṇaṃ natthi  {  } Sahasā bhaṇatīti avīmaṃsitvā 
  
  
 page     
 Anupadhāretvā vā vegena adiṭṭhaṃpi diṭṭhaṃ meti bhaṇati  
 Aññaṃ bhaṇissāmīti aññaṃ bhaṇatīti mandattā jaḷattā pakkhalattā 
 cīvaranti vattabbe cīranti ādiṃ bhaṇati  Yo pana sāmaṇerena 
 api bhante mayhaṃ upajjhāyaṃ passathāti vutto keliṃ kurumāno tava 
 upajjhāyo dārusakaṭaṃ yojetvā gato bhavissatīti vā sigālasaddaṃ 
 sutvā kassāyaṃ bhante saddoti vutte mātuyā te yānena 
 gacchantiyā kaddame laggacakkaṃ uddharantānaṃ ayaṃ saddoti vā evaṃ 
 nevadavā naravā aññaṃ bhaṇati so āpattiṃ āpajjatiyeva  Aññā 
 pūraṇakathā nāma hoti eko gāme thokaṃ telaṃ labhitvā vihāraṃ 
 āgato sāmaṇeraṃ bhaṇati tvaṃ ajja kuhiṃ gato gāmo ekatelo 
 ahosīti vā pacchikāya ṭhapitaṃ pūvakhaṇḍaṃ labhitvā ajja gāme 
 pacchikāhi pūve hariṃsūti vā  Ayaṃ musāvādova hoti  Sesaṃ 
 uttānamevāti  Tisamuṭṭhānaṃ kāyacittato vācācittato 
 kāyavācācittato ca samuṭṭhāti kariyā saññāvimokkhaṃ sacittakaṃ lokavajjaṃ 
 kāyakammaṃ vacīkammaṃ akusalacittakaṃ tivedananti  
                   Musāvādasikkhāpadaṃ paṭhamaṃ  
      {  } Dutiyasikkhāpade  Tattha omasantīti ovijjhanti  Khuṃsentīti 
 akkosanti  Vambhentīti paddhaṃsenti  {  } Bhūtapubbanti idaṃ 
 vatthuṃ bhagavā omasavādagarahaṇatthaṃ āhari  Nandivisālo nāmāti 
 nandīti tassa balivaddassa nāmaṃ  Visāṇāni panassa visālāni 
 tasmā nandivisāloti vuccati  Bodhisatto tena samayena hoti  
  
  
 page     
 Brāhmaṇo taṃ yāgubhattādīhi ativiya posesi  Atha so brāhmaṇaṃ 
 anukampamāno gaccha tvanti ādimāha  Tattheva aṭṭhāsīti 
 ahetukapaṭisandhikālepi parakhuṃsanaṃ amanāpatoyeva paccesi tasmā 
 brāhmaṇassa dosaṃ dassetukāmo aṭṭhāsi  Sakaṭasataṃ atibaddhaṃ 
 pavaṭṭesīti paṭipāṭiyā ṭhapetvā heṭṭhā rukkhe datvā 
 ekābaddhaṃ katvā muggamāsavālikādīhi puṇṇaṃ sakaṭasataṃ pavaṭṭento 
 kiñcāpi pubbe patiṭṭhitārappadesaṃ puna are patte pavaṭṭitaṃ 
 hoti bodhisatto pana purimasakaṭena patiṭṭhitaṭṭhāne pacchimasakaṭaṃ 
 patiṭṭhāpetuṃ sakaṭasatappamāṇaṃ padesaṃ pavaṭṭesi  Bodhisattānaṃ hi 
 sithilakaraṇaṃ nāma natthi  Tena cattamano ahūti tena brahmaṇassa 
 dhanalābhena attano kammena ca so nandivisālo attamano 
 ahosi  {  } Akkosenapīti ettha pana yasmā parato dve 
 akkosā hīno ca akkoso ukkaṭṭho cāti vibhajitukāmo tasmā 
 yathā pubbe hīnenapi akkosena khuṃsentīti vuttaṃ evaṃ avatvā 
 akkosena iccevamāha  Veṇajātīti tacchakajāti  Veḷukārajātītipi 
 vadanti  Nesādajātīti migaluddhakādijāti  Rathakārajātīti 
 cammakārajāti  Pukkusajātīti pupphachaḍḍakajāti  Avakaṇṇakāti 
 dāsānaṃ nāmaṃ hoti tasmā hīnaṃ  Oñātanti avamaññātaṃ  
 Uññātantipi paṭhanti  Avaññātanti vambhetvā ñātaṃ  
 Hīḷitanti jigucchitaṃ  Paribhūtanti kimetenāti paribhavīkataṃ  
 Acitīkatanti na garukataṃ  Koṭṭhakakammanti tacchakakammaṃ  Muddhāti 
  
  
 page     
 Hatthamuddhā  Gaṇanāti acchiddakādiavasesagaṇanā  Lekhāti 
 akkharalekhā  Madhumehābādho vedanāya abhāvato ukkaṭṭhoti 
 vutto  Pāṭikaṅkhāti icchitabbā  Yakārena vā bhakārena vāti 
 yakārabhakāre yojetvā yo akkoso  Kāṭakoṭacikāya vāti 
 kāṭanti purisanimittaṃ koṭacikāti itthīnimittaṃ  Etehi vā yo 
 akkoso eso hīno nāma akkosoti  {  } Idāni tesaṃ jātiādīnaṃ 
 pabhedavasena āpattiṃ āropetvā dassento upasampanno 
 upasampannanti ādimāha  Tattha khuṃsetukāmo vambhetukāmo 
 maṅkukattukāmoti akkositukāmo garahitukāmo nittejaṃkattukāmoti 
 attho  Hīnena hīnanti hīnena jātivacanena hīnajātiyā  Etena upāyena 
 sabbapadesu attho veditabbo  Ettha ca hīnena hīnaṃ vadanto kiñcāpi 
 saccaṃ vadati omasitukāmatāya panassa vācāya vācāya pācittiyaṃ  
 Ukkaṭṭhena hīnaṃ vadanto ca kiñcāpi alikaṃ bhaṇati omasitukāmatāya 
 pana imināva sikkhāpadena pācittiyaṃ āpajjati na purimena  
 Yopi aticaṇḍālosi atibrāhmaṇosi duṭṭhacaṇḍālosi 
 duṭṭhabrāhmaṇosīti ādīni vadati sopi āpattiyā kāretabbova  {  } Santi 
 idhekacceti vāre pana pariharitvā vuttabhāvena dukkaṭaṃ  Eseva 
 nayo yenūna namayanti vāresupi  Anupasampanne pana catūsupi 
 vāresu dukkaṭameva  Corosi gaṇṭhibhedakosīti ādivacanehi pana 
 upasampannepi anupasampannepi sabbavāresu dukkaṭameva  Davakamyatāya 
 pana upasampannepi anupasampannepi sabbavāresu dubbhāsitaṃ  
  
  
 page     
 Davakamyatā nāma kelihasādhippāyatā  Imasmiṃ ca sikkhāpade 
 ṭhapetvā bhikkhuṃ bhikkhunīādayo sabbasattā anupasampannaṭṭhāne 
 ṭhitāti veditabbā  {  } Atthapurekkhārassāti ādīsu pāliyā atthaṃ 
 vaṇṇayanto atthapurekkhāro  Pāliṃ vācento dhammapurekkhāro  
 Anusāsaniyaṃ ṭhatvā idānipi caṇḍālosi pāpaṃ mā akāsi mā 
 tamotamaparāyano ahosīti ādinā nayena kathento anusāsanīpurekkhāro 
 nāmāti veditabbo  Sesaṃ uttānamevāti  Tisamuṭṭheānaṃ 
 kāyacittato vācācittato kāyavācācittato ca samuṭṭhāti 
 kariyā saññāvimokkhaṃ sacittakaṃ lokavajjaṃ kāyakammaṃ vacīkammaṃ 
 akusalacittaṃ dukkhavedananti  Dubbhāsitāpatti panettha vācācittato 
 samuṭṭhāti kiriyā saññāvimokkhaṃ sacittakaṃ akusalacittaṃ dvivedanaṃ 
 sukhā ca majjhattā cāti  
                   Omasavādasikkhāpadaṃ dutiyaṃ  
      {  } Tatiyasikkhāpade  Bhaṇḍanajātānanti sañjātabhaṇḍanānaṃ  
 Bhaṇḍananti kalahassa pubbabhāgo  Iminā ca iminā ca idaṃ 
 katanti evaṃ vutte evaṃ vakkhāmāti ādikaṃ sakasakapakkhe 
 sammantanaṃ  Kalahoti āpattigāmiko kāyavācāvītikkamo  
 Vivādoti viggāhikakathā  Taṃ vivādaṃ āpannānaṃ vivādāpannānaṃ  
 Pesuññanti pisuṇavācaṃ  Piyabhāvassa suññakaraṇavācanti vuttaṃ 
 hoti  {  } Bhikkhupesuññeti bhikkhūnaṃ pesuññe bhikkhuto sutvā 
 bhikkhunā bhikkhussa upasaṃhaṭapesuññeti attho  {  } Dvīhi ākārehīti 
  
  
 page     
 Dvīhi kāraṇehi  Piyakamyassa vāti evaṃ ahaṃ etassa piyo bhavissāmīti 
 attano piyabhāvaṃ paṭṭhayamānassa vā  Bhedādhippāyassa vāti evaṃ 
 ayaṃ etena saddhiṃ bhijjissatīti parassa parena bhedaṃ icchantassa 
 vā  Jātito vāti ādi sabbaṃ purimasikkhāpade vuttanayameva  
 Idhāpi bhikkhuniṃ ādiṃ katvā sabbe anupasampannā nāma  Na 
 piyakamyassa na bhedādhippāyassāti ekaṃ akkosantaṃ ekañca 
 khamantaṃ disvā aho nillajjo īdisaṃpi nāma bhavantaṃ puna vattabbaṃ 
 maññissatīti evaṃ kevalaṃ pāpagarahitāya bhaṇantassa anāpatti  
 Sesaṃ uttānatthameva  Tisamuṭṭhānaṃ kāyacittato vācācittato 
 kāyavācācittato ca samuṭṭhāti kiriyā saññāvimokkhaṃ sacittakaṃ 
 lokavajjaṃ kāyakammaṃ vacīkammaṃ akusalacittaṃ tivedananti  
                    Pesuññasikkhāpadaṃ tatiyaṃ  
      {  } Catutthasikkhāpade  Appatissāti appatissavā upāsakāti 
 vutte vacanaṃpi na sotukāmā anādarāti attho  Appatissayā vā 
 anīcavuttinoti attho  Asabhāgavuttikāti visabhāgajīvikā yathā 
 bhikkhūsu vattitabbaṃ evaṃ appavattavuttinoti attho  {  } Padaso 
 dhammaṃ vāceyyāti ekato padaṃ padaṃ dhammaṃ vāceyya koṭṭhāsaṃ 
 koṭṭhāsaṃ vāceyyāti attho  Yasmā pana taṃ koṭṭhāsanāmakaṃ 
 padaṃ catubbidhaṃ hoti tasmā taṃ dassetuṃ padaṃ anupadaṃ anvakkharaṃ 
 anubyañjananti padabhājane vuttaṃ  Tattha padanti eko gāthāpādo 
 adhippeto  Anupadanti dutiyapādo  Anvakkharanti ekekamakkharaṃ  
  
  
 page     
 Anubyañjananti purimabyañjanena sadisaṃ pacchābyañjanaṃ  Yaṅkiñci 
 ekekamakkharaṃ anvakkharaṃ akkharasamūho anubyañjanaṃ akkharānubyañjanasamūho 
 padaṃ paṭhamaṃ padaṃ padameva dutiyaṃ anupadanti evamettha 
 nānākaraṇaṃ veditabbaṃ  Idāni padaṃ nāma ekato paṭṭhapetvā 
 ekato osāpentīti gāthābandhaṃ dhammaṃ vācento manopubbaṅgamā 
 dhammāti imaṃ ekamekaṃ padaṃ sāmaṇerena saddhiṃ ekato ārabhitvā 
 ekatoyeva niṭṭhāpeti  Evaṃ vācentassāpi padagaṇanāya 
 pācittiyā veditabbā  Anupadaṃ nāma pāṭekkaṃ paṭṭhapetvā ekato 
 osāpentīti therena manopubbaṅgamā dhammāti vutte sāmaṇero 
 taṃ padaṃ apāpuṇitvā manoseṭṭhā manomayāti dutiyapadaṃ ekato 
 bhaṇati  Ime pāṭekkaṃ paṭṭhapetvā ekato osāpenti nāma  
 Evaṃ vācentassāpi anupadagaṇanāya pācittiyā  Anvakkharaṃ nāma 
 rūpaṃ aniccanti vuccamāno rūti opātetīti rūpaṃ aniccanti bhaṇa 
 sāmaṇerāti vuccamāno rūkāramattameva ekato vatvā tiṭṭhati  
 Evaṃ vācentassāpi anvakkharagaṇanāya pācittiyā  Gāthābandhepi 
 ca eseva nayo labbhatiyeva  Anubyañjanaṃ nāma rūpaṃ aniccanti 
 vuccamāno vedanā aniccāti saddaṃ nicchāretīti rūpaṃ bhikkhave 
 aniccaṃ vedanā aniccāti imaṃ suttaṃ vācayamāno therena rūpaṃ 
 aniccanti vuccamāno sāmaṇero sīghapaññatāya vedanā aniccāti 
 imaṃ aniccapadaṃ therassa rūpaṃ aniccanti etena aniccapadena saddhiṃ 
 ekato bhaṇanto vācaṃ nicchāreti  Evaṃ vācentassāpi 
  
  
 page     
 Anubyañjanagaṇanāya pācittiyā  Ayaṃ panettha saṅkhepo imesu 
 padādīsu yaṃ yaṃ ekato bhaṇati tena tena āpattiṃ āpajjatīti  
 Buddhabhāsitoti sakalaṃ vinayapiṭakaṃ abhidhammapiṭakaṃ dhammapadaṃ cariyāpiṭakaṃ 
 udānaṃ itivuttakaṃ jātakaṃ suttanipāto vimānavatthu petavatthu 
 brahmajālādīni ca suttāni  Sāvakabhāsitoti catupparisapariyāpannehi 
 sāvakehi bhāsito anaṅgaṇasammādiṭṭhianumānasuttacūḷavedallamahā 
 vedallādiko  Isibhāsitoti bāhiraparibbājakehi bhāsito sakalo 
 paribbājakavaggo bāvariyassa antevāsikānaṃ soḷasannaṃ brāhmaṇānaṃ 
 pucchāti evamādi  Devatābhāsitoti devatāhi bhāsito  So 
 devatāsaṃyuttadevaputtasaṃyuttamārasaṃyuttabrahmasaṃyuttasakkasaṃyuttādivasena 
 veditabbo  Atthūpasañhitoti aṭṭhakathānissito  Dhammūpasañhitoti 
 pālinissito  Ubhayenāpi vivaṭṭūpanissitameva vadati  Kiñcāpi 
 vivaṭṭūpanissitaṃ vadati  Tisso saṅgītiyo āruḷhaṃ dhammaṃyeva pana padaso 
 vācentassa āpatti  Vivaṭṭūpanissitepi nānābhāsāvasena 
 gāthāsilokabandhādīhi abhisaṅkhate anāpatti  Tisso saṅgītiyo anāruḷhepi 
 kulumbasuttaṃ rājovādasuttaṃ tikkhindriyacatupparivattanandopanandasuttanti 
 īdise āpattiyeva  Apalāladamanampi vuttaṃ mahāpaccariyaṃ pana 
 paṭisiddhaṃ  Meṇḍakamilindapañhesu therassa sakapaṭibhāṇe anāpatti  
 Yaṃ rañño saññāpanatthaṃ āharitvā vuttaṃ tattha āpatti  
 Vaṇṇapiṭaka aṅgulimālapiṭakaraṭṭhapālagajjita ālavakagajjita guḷhaummaṅga 
 guḷhavessantaraguḷhavinaya vedallapiṭkādīni pana abuddhavacanāniyevāti vuttaṃ  
  
  
 page     
 Sīlūpadeso nāma dhammasenāpatinā vuttoti vadanti tasmiṃ 
 āpattiyeva  Aññānipi maggakathāārammaṇakathāvuḍḍhikaraṇḍakañāṇavatthu 
 asubhakathādīni atthi tesu sattattiṃsa bodhipakkhiyadhammā vibhattā 
 dhutaṅgapañhe paṭipadā vibhattā tasmā tesu āpattīti vuttaṃ  
 Mahāpaccariyādīsu pana saṅgītiṃ anāruḷhesu rājovādatikkhindriya 
 catupparivattanandopanandakulumbasuttesuyeva anāpattiṃ vatvā avasesesu 
 yaṃ buddhavacanato āharitvā vuttaṃ tadeva āpattivatthu hoti 
 na itaranti ayamattho pariggahito  {  } Ekato uddisāpentoti 
 anupasampannena saddhiṃ ekato uddesaṃ gaṇhantopi ekato vadati 
 anāpattīti attho  Tatrāyaṃ vinicchayo upasampanno ca 
 anupasampanno ca nisīditvā uddisāpenti ācariyo nisinnānaṃ 
 bhaṇāmīti tehi saddhiṃ ekato vadati  Ācariyassa āpatti 
 anupasampannena saddhiṃ gaṇhantassa anāpatti  Dvepi ṭhitā 
 gaṇhanti eseva nayo  Daharabhikkhu nisinno sāmaṇero ṭhito 
 nisinnassa bhaṇāmīti bhaṇato anāpatti  Sace daharo tiṭṭhati 
 itaro nisīdati ṭhitassa bhaṇāmīti bhaṇatopi anāpatti  Sace 
 bahunnaṃ bhikkhūnaṃ antare eko sāmaṇero nisinno hoti nisinne 
 padaso dhammaṃ vācentassa ācariyassa acittakāpatti  Sace 
 sāmaṇero upacāraṃ muñcitvā ṭhito vā nisinno vā hoti yesaṃ 
 vāceti tesu apariyāpannattā ekena disābhāgena palāyanagaṇṭhaṃ 
 gaṇhātīti saṅkhyaṃ gacchati tasmā anāpatti  Ekato sajjhāyaṃ 
  
  
 page     
 Karontoti anupasampannena saddhiṃ upasampanno ekato sajjhāyaṃ 
 karonto tena saddhiṃyeva bhaṇati anāpatti  Anupasampannassa 
 santike uddesaṃ gaṇhantassāpi tena saddhiṃ ekato bhaṇantassa 
 anāpatti  Ayaṃpi hi ekato sajjhāyaṃ karoticceva saṅkhyaṃ gacchati  
 Yebhuyyena paguṇaṃ gaṇṭhaṃ bhaṇantaṃ opātetīti sace ekagāthāya 
 ekako pādo na āgacchati sesaṃ āgacchati ayaṃ yebhuyyena 
 paguṇagaṇṭho nāma  Etena nayena suttepi veditabbo  Taṃ 
 opātentassa evaṃ bhaṇāhīti ekatopi bhaṇantassa anāpatti  
 Osārentaṃ opātetīti suttaṃ uccārentaṃ parisamajjhe parisaṅkamānaṃ 
 evaṃ vadehīti tena saddhiṃ ekatopi vadantassa anāpatti  Yaṃ pana 
 mahāpaccariyādīsu mayā saddhiṃ mā vadāti vutto yadi vadati 
 anāpattīti vuttaṃ  Taṃ mahāaṭṭhakathāyaṃ natthi  Natthibhāvoyeva 
 cassa yutto  Kasmā  Kiriyasamuṭṭhānattā  Itarathā hi kiriyākiriyaṃ 
 bhaveyya  Sesamettha uttānatthameva  Padasodhammasamuṭṭhānaṃ 
 vācato vācācittato ca samuṭṭhāti kiriyā nosaññāvimokkhaṃ 
 acittakaṃ paṇṇattivajjaṃ vacīkammaṃ ticittaṃ tivedananti  
                  Padasodhammasikkhāpadaṃ catutthaṃ  
      {  } Pañcamasikkhāpade  Muṭṭhassatī asampajānāti pubbabhāge 
 satisampajaññassa akaraṇavasenetaṃ vuttaṃ  Bhavaṅgotiṇṇakāle pana 
 kuto satisampajaññaṃ  Vikujjamānāti vippalapamānā  Kākacchamānāti 
 nāsāya kākasaddaṃ viya niratthakasaddaṃ muñcamānā  Upāsakāti 
  
  
 page     
 Paṭhamataraṃ uṭṭhitaupāsakā  {  } Etadavocunti bhagavatā āvuso rāhula 
 sikkhāpadaṃ paññattanti bhikkhū sikkhāpadagāraveneva etadavocuṃ  
 Pakatiyā pana te bhagavati ca gāravena āyasmato ca rāhulassa 
 sikkhākāmatāya tassāyasmato vasanaṭṭhānaṃ āgatassa cūḷamañcakaṃ 
 vā apassenaṃ vā yaṅkiñci atthi taṃ paññāpetvā cīvaraṃ vā 
 uttarāsaṅgaṃ vā ussīsakaraṇatthāya denti  Tatrīdaṃ tassa āyasmato 
 sikkhākāmatāya  Bhikkhū kira taṃ dūratova āgacchantaṃ disvāna 
 muṭṭhisammajjaniñca kacavarachaḍḍanikañca bahi khipanti  Athaññehi 
 āvuso kenidaṃ pātitanti vutte aññe evaṃ vadanti bhante rāhulo 
 imasmiṃ padese sañcari tena nukho pātitanti  So panāyasmā 
 na mayhaṃ bhante idaṃ kammanti ekadivasaṃpi avatvā taṃ paṭisāmetvā 
 bhikkhū khamāpetvāva gacchati  Vaccakuṭiyaṃ seyyaṃ kappesīti taṃyeva 
 sikkhākāmataṃ anubrūhanto dhammasenāpatimahāmoggallānaānandat 
 therādīnaṃ santikaṃ agantvā bhagavato valañjanakavaccakuṭiyā seyyaṃ 
 kappesi  Sā kira kuṭī kavāṭabaddhā gandhaparibhaṇḍakatā samosaritapupphadāmā 
 cetiyaṭṭhānamiva tiṭṭhati aparibhogā aññesaṃ  {  } Uttariṃ dvirattatirattanti 
 bhagavā sāmaṇerānaṃ saṅgahakaraṇatthāya tirattaṃ parihāraṃ 
 adāsi  Na hi yuttaṃ kuladārake pabbājetvā nānuggahetunti  
 Sahaseyyanti ekato seyyaṃ  Seyyāti kāyappasāraṇasaṅkhātaṃ sayanaṃpi 
 vuccati yasmiṃ senāsane sayanti taṃpi  Tattha senāsanaṃ tāva 
 dassetuṃ seyyā nāma sabbacchannāti ādi vuttaṃ  Kāyappasāraṇaṃ 
  
  
 page     
 Dassetuṃ anupasampanne nipanne bhikkhu nipajjatīti ādi vuttaṃ  
 Tasmā ayamettha attho senāsanasaṅkhātaseyyaṃ pavisitvā 
 kāyappasāraṇasaṅkhātaṃ seyyaṃ kappeyya vidaheyya saṃpādeyyāti  
 Sabbacchannāti ādinā pana tassā senāsanasaṅkhātāya seyyāya lakkhaṇaṃ 
 vuttaṃ  Tasmā yaṃ senāsanaṃ upari pañcahi chadanehi aññena vā 
 kenaci sabbameva paṭicchannaṃ ayaṃ sabbacchannā nāma seyyā  
 Aṭṭhakathāsu pana pākaṭavohāraṃ gahetvā vācuggatavasena sabbacchannā 
 nāma pañcahi chadanehi channāti vuttaṃ  Kiñcāpi vuttaṃ athakho 
 dussakuṭiyaṃ vasantassāpi na sakkā anāpatti kātuṃ tasmā 
 yaṅkiñci paṭicchādanasamatthaṃ idha chadanañca paricchadanañca veditabbaṃ  
 Pañcavidhacchadaneyeva hi gayhamāne padaracchannepi sahaseyyā na 
 bhaveyya  Yaṃ pana senāsanaṃ bhūmito paṭṭhāya yāva chadanaṃ āhacca 
 pākārena vā aññena vā kenaci antamaso vatthenapi parikkhittaṃ 
 ayaṃ sabbaparicchannā nāma seyyā veditabbā  Chadanaṃ anāhacca 
 sabbantimena pariyāyena diyaḍḍhahatthubbedhena pākārādinā parikkhittāpi 
 sabbaparicchannāyevāti kurundaṭṭhakathāyaṃ vuttaṃ  Yasmā pana upari 
 bahutaraṃ ṭhānaṃ channaṃ appaṃ acchannaṃ samantato vā bahutaraṃ parikkhittaṃ 
 appaṃ aparikkhittaṃ ayaṃ yebhuyyena channā yebhuyyena paricchannā 
 nāma  Iminā hi lakkhaṇena samannāgato sacepi sattabhūmiko 
 pāsādo ekūpacāro hoti satagabbhaṃ vā catussālaṃ   ekā 
  Footnote     satagabbhā vā catussālā  
  
  
 page     
 Seyyāicceva saṅkhyaṃ gacchati  Taṃ sandhāya vuttaṃ catutthe divase 
 atthaṅgate suriye anupasampanne nipanne bhikkhu nipajjati āpatti 
 pācittiyassāti ādi  Tattha ca nipajjanamatteneva pācittiyaṃ  
 Sace pana sambahulā sāmaṇerā eko bhikkhu sāmaṇeragaṇanāya 
 pācittiyā  Te ce uṭṭhāyuṭṭhāya nipajjanti tesaṃ payoge payoge 
 bhikkhussa āpatti  Bhikkhussa uṭṭhāyuṭṭhāya nipajjanena pana bhikkhusseva 
 payoge bhikkhussa āpatti  Sace sambahulā bhikkhū eko 
 sāmaṇero ekopi sabbesaṃ āpattiṃ karoti  Tassa uṭṭhāyuṭṭhāya 
 nipajjanenapi bhikkhūnaṃ āpattiyeva  Ubhayesaṃ sambahulabhāvepi eseva 
 nayo  Apicettha ekāvāsādikaṃpi catukkaṃ veditabbaṃ  Yo hi 
 ekasmiṃ āvāse ekeneva anupasampannena saddhiṃ tirattaṃ sahaseyyaṃ 
 kappeti tassāpi catutthadivasato paṭṭhāya devasikā āpatti  Yopi 
 ekasmiṃyeva āvāse nānāanupasampannehi saddhiṃ tirattaṃ sahaseyyaṃ 
 kappeti tassāpi  Yopi nānāāvāsesu ekeneva anupasampannena 
 saddhiṃ tirattaṃ sahaseyyaṃ kappeti tassāpi  Yopi nānāāvāsesu 
 nānāanupasampannehi saddhiṃ yojanasataṃpi gantvā sahaseyyaṃ 
 kappeti tassāpi catutthadivasato paṭṭhāya devasikā āpatti  
 Ayañca sahaseyyāpatti nāma bhikkhuṃ ṭhapetvā avaseso anupasampanno 
 nāmāti vacanato tiracchānagatenāpi saddhiṃ hoti  Tatra tiracchānagatassa 
 paricchedo methunadhammāpattiyā vuttanayeneva veditabbo  
 Tasmā sacepi godhāviḷāramaṃgusādicatuppādādīsu koci pavisitvā 
  
  
 page     
 Bhikkhuno vasanasenāsane ekūpacāraṭṭhāne sayati sahaseyyāva 
 hoti  Yadi pana thambhānaṃ upari katapāsādassa uparimatalena saddhiṃ 
 asambaddhabhittikassa bhittiyā upari ṭhitassa susiratulāsīsassa susirena 
 pavisitvā tulāya abbhantare sayitvā teneva susirena nikkhamitvā 
 gacchati heṭṭhāpāsāde sayitassa bhikkhussa anāpatti  Sace 
 chadane chiddaṃ hoti tena pavisitvā antochadane vasitvā teneva 
 pakkamati nānūpacāre uparimatale chadanabbhantare sayitassa āpatti  
 Heṭṭhimatale sayitassa anāpatti  Sace antopāsādeneva 
 ārohitvā sabbatalāni paribhuñjanti ekūpacārāni honti tesu 
 yattha katthaci sayitassa āpatti  Sabhāsaṅkhepena kate aḍḍhakuḍḍake 
 senāsane sayitassa vāḷasaṅghāṭādīsu kapotādayo pavisitvā sayanti 
 āpattiyeva  Parikkhepassa bahi gate nimbakosabbhantare sayanti 
 anāpatti  Parimaṇḍalaṃ vā catūrassaṃ vā ekacchadanāya gabbhamālāya 
 satagabbhaṃ cepi senāsanaṃ hoti tatra ce ekena sādhāraṇadvārena 
 pavisitvā visuṃ pākārena aparicchannagabbhūpacāre sabbagabbhe 
 pavisanti ekagabbhepi anupasampanne nipanne sabbagabbhesu 
 nipannānaṃ āpatti  Sace sappamukhā gabbhā honti pamukhañca 
 upari acchannaṃ uccavatthukañcepi hoti pamukhe sayito gabbhe 
 sayitānaṃ āpattiṃ na karoti  Sace pana gabbhacchadaneneva saddhiṃ 
 saṃbaddhacchadanaṃ hoti tatra sayito sabbesaṃ āpattiṃ karoti  
 Kasmā  Sabbacchannattā ca sabbaparicchannattā ca  
  
  
 page     
 Gabbhaparikkhepoyeva hissa parikkhepoti  Eteneva hi nayena aṭṭhakathāsu 
 lohapāsādaparikkhepassa catūsu dvārakoṭṭhesu āpatti vuttā  
 Yaṃ pana andhakaṭṭhakathāyaṃ aparikkhitte pamukhe anāpattīti bhūmiyaṃ 
 vinā jagatiyā pamukhaṃ sandhāya kathitanti vuttaṃ taṃ andhakaraṭṭhe 
 pāṭekkasannivesā ekacchadanā gabbhapāliyo sandhāya vuttaṃ  Yañca 
 tattha bhūmiyaṃ vinā jagatiyāti vuttaṃ taṃ neva aṭṭhakathāsu atthi na 
 pāliyā sameti  Dasahatthubbedhāpi hi jagati parikkhepasaṅkhyaṃ na 
 gacchati  Tasmā yaṃpi tattha dutiyasikkhāpade jagatiyā pamāṇaṃ vatvā 
 etaṃ ekūpacāraparicchannaṃ nāma hotīti vuttaṃ taṃ na gahetabbaṃ  
 Yepi ekasāladvisālattisālacatussālasannivesā mahāpāsādā 
 ekasmiṃ okāse pāde dhovitvā paviṭṭhena sakkā hoti sabbattha 
 anuparigantuṃ tesupi sahaseyyāpattiyā na muccati  Sace tasmiṃ 
 tasmiṃ ṭhāne upacāraṃ paricchinditvā katā honti ekūpacāraṭṭhāneyeva 
 āpatti  Dvīhi dvārehi yuttassa sudhāchadanamaṇḍapassa majjhe 
 pākāraṃ karonti  Ekena dvārena pavisitvā ekasmiṃ paricchede 
 anupasampanno sayati ekasmiṃ bhikkhu ca anāpatti  Pākāre 
 godhādīnaṃ pavisanamattaṃpi chiddaṃ hoti  Ekasmiṃ paricchede godhā 
 sayanti anāpattiyeva  Na hi chiddena gehaṃ ekūpacāraṃ nāma 
 hoti  Sace pākāramajjhe chinditvā dvāraṃ yojenti ekūpacāratāya 
 āpatti  Taṃ dvāraṃ kavāṭena pidahitvā sayanti āpattiyeva  
 Na hi dvārapidahanena gehaṃ nānūpacāraṃ nāma hoti dvāraṃ vā 
  
  
 page     
 Advāraṃ  Kavāṭaṃ hi saṃvaraṇavivaraṇehi yathāsukhaṃ valañjanatthāya 
 kataṃ na valañjanappacchedanatthāya  Sace pana taṃ dvāraṃ puna 
 iṭṭhakāhi pidahanti advāraṃ hoti  Purime nānūpacārabhāveyeva 
 tiṭṭhati  Dīghamukhaṃ cetiyagharaṃ hoti  Ekaṃ kavāṭaṃ anto ekaṃ 
 bahi dvinnaṃ dvārakavāṭānaṃ antare anupasampanno antocetiyaghare 
 sayitassa āpattiṃ karoti ekūpacārattā  Tattha yassa siyā ayaṃ 
 ekūpacāranānūpacāratā nāma uddositasikkhāpade vuttā idha pana 
 seyyā nāma sabbacchannā sabbaparicchannā yebhuyyena channā 
 yebhuyyena paricchannāti ettakameva vuttaṃ pihitadvāro ca gabbho 
 sabbaparicchannova hoti tasmā tattha antosayiteneva saddhiṃ 
 āpatti bahi sayitena anāpattīti so evaṃ vattabbo 
 apihitadvāre pana kasmā bahisayitena āpattīti  Pamukhassa gabbhena 
 saddhiṃ sabbacchannattā  Kiṃ pana gabbhe pihite chadanaṃ viddhastaṃ 
 hotīti  Na viddhastaṃ gabbhena saddhiṃ pamukhassa sabbaparicchannattā 
 na hoti  Kiṃ parikkhepo viddhastoti  Addhā vakkhati na visaddhasto 
 kavāṭena upacāro paricchinnoti  Evaṃ sudūraṃpi gantvā puna 
 ekūpacāranānūpacārataṃyeva paccāgamissati  Apica yadi 
 byañjanamatteneva attho suviññeyyo siyā sabbacchannātivacanato 
 pañcannaṃ aññatarena chadanena channāyeva seyyā siyā na aññena  
 Evañca sati padaracchannādīsu anāpatti siyā  Tato yadatthaṃ 
 sikkhāpadaṃ paññattaṃ sveva attho parihāyeyya  Parihāyatu vā 
  
 Page         
  
 page     
 Mā vā kathaṃ avuttaṃ gahetabbanti  Ko vā vadati avuttaṃ 
 gahetabbanti  Vuttaṃ hetaṃ aniyatesu paṭicchannaṃ nāma āsanaṃ kuḍḍena 
 vā kavāṭena vā kilañjena vā sāṇipākārena vā rukkhena vā 
 thambhena vā koṭṭhalikāya vā yena kenaci paṭicchannaṃ hotīti    Tasmā 
 yathā tattha yenakenaci paṭicchannameva evamidhāpi taṃ gahetabbaṃ  
 Tasmā senāsanaṃ khuddakaṃ vā hotu mahantaṃ vā aññena saddhiṃ 
 saṃbaddhaṃ vā asaṃbaddhaṃ vā dīghaṃ vā vaṭṭaṃ vā catūrassaṃ vā ekabhūmikaṃ 
 vā anekabhūmikaṃ vā yaṃyaṃ ekūpacāraṃ sabbattha yena kenaci paṭicchādanena 
 sabbacchanne sabbaparicchanne yebhuyyena vā channe yebhuyyena 
 vā paricchanne sahaseyyāpatti hotīti  {  } Upaḍḍhacchanne 
 upaḍḍhaparicchanne āpatti dukkaṭassāti ettha sabbacchanne 
 upaḍḍhaparicchanneti evamādīsupi mahāpaccariyaṃ dukkaṭamevāti vuttaṃ  
 Mahāaṭṭhakathāyaṃ pana sabbacchanne yebhuyyena paricchanne pācittiyaṃ 
 sabbacchanne upaḍḍhaparicchanne pācittiyaṃ yebhuyyena channe 
 upaḍḍhaparicchanne pācittiyaṃ sabbaparicchanne yebhuyyena channe pācittiyaṃ 
 sabbaparicchanne upaḍḍhaparicchanne pācittiyaṃ yebhuyyena paricchanne 
 upaḍḍhaḍhacchanne pācittiyaṃ pāliyaṃ vuttapācittiyena saha satta pācittiyānīti 
 vuttaṃ  Sabbacchanne cūḷakaparicchanne dukkaṭaṃ yebhuyyena channe 
 cūḷakaparicchanne dukkaṭaṃ sabbaparicchanne cūḷakacchanne dukkaṭaṃ yebhuyyena 
 paricchanne cūḷakacchanne dukkaṭaṃ pāliyā dukkaṭena saha pañca 
 dukkaṭānīti vuttaṃ  Upaḍḍhacchanne cūḷakaparicchanne anāpatti 
  Footnote     vi  mahāvibhaṅga        
  
  
 page     
 Upaḍḍhaparicchanne cūḷakacchanne anāpatti cūḷakacchanne cūḷakaparicchanne 
 anāpatti  Sabbacchanne sabbaaparirchanneti ca ettha adhippetaṃ 
 penambamaṇḍapavaṇṇaṃ hotīti vuttaṃ  Imināpetaṃ veditabbaṃ yathā 
 jagati parikkhepasaṅkhyaṃ na gacchati  Sesaṃ uttānatthamevāti  
 Eḷakalomasamuṭṭhānaṃ kāyato ca kāyacittato ca samuṭṭhāti kiriyā 
 nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ tivedananti  
                   Sahaseyyasikkhāpadaṃ pañcamaṃ  
      {  } Dutiyasahaseyyasikkhāpade  Āvasathāgāranti āgantukānaṃ 
 vasanāgāraṃ  Paññattaṃ hotīti puññakāmatāya katvā ṭhapitaṃ hoti  
 Yena sā itthī tenūpasaṅkamīti asukasmiṃ nāma ṭhāne āvasathāgāraṃ 
 paññattaṃ atthīti manussānaṃ sutvā upasaṅkami  Gandhagandhinīti 
 agarukuṅkumādīnaṃ gandhānaṃ gandho gandhagandho so assā atthīti 
 gandhagandhinī  Sāṭakaṃ nikkhipitvāti appevanāmassa imaṃpi vippakāraṃ 
 passantasseva rāgo uppajjeyyāti cintetvā evaṃ akāsi  
 Okkhipitvāti adho khipitvā  Accayoti aparādho  Maṃ accaggamāti 
 maṃ atikkamma abhibhavitvā pavatto  Sesaṃ paṭhamasikkhāpade vuttanayeneva 
 veditabbaṃ  Ayameva hi viseso paṭhamasikkhāpade catutthadivase 
 āpatti idha paṭhamadivasepi  Yakkhīpetīhi dissamānakarūpāhi 
 tiracchānagatitthiyā ca methunadhammavatthubhūtāyaeva dukkaṭaṃ  Sesā 
 hi anāpatti  Samuṭṭhānādīnipi paṭhamasikkhāpadasadisānevāti  
                  Dutiyasahaseyyasikkhāpadaṃ chaṭṭhaṃ  
  
  
 page     
      {  } Sattamasikkhāpade  Gharaṇīti gharassāminī  Nivesanadvāreti 
 nivesanassa mahādvāre  Gharasuṇhāti tasmiṃ ghare suṇhā  
 Āvasathadvāreti ovarakadvāre  Visaṭṭhenāti suniggatena saddena  
 Vivaṭenāti suṭṭhuppakāsena asaṃvutena  Dhammo desetabboti ayaṃ 
 saraṇasīlādibhedo dhammo kathetabbo  Aññātunti ājānituṃ  
 Viññunā purisaviggahenāti viññunā purisena purisaviggahaṃ gahetvāpi 
 ṭhitena na yakkhena na petena na tiracchānagatena  {  } Anāpatti 
 viññunā purisaviggahenāti viññunā purisaviggahena saddhiṃ ṭhitāya 
 bahuṃpi dhammaṃ desentassa anāpatti  Chappañcavācāhīti chahi pañcahi 
 vācāhi yo deseti tassāpi anāpatti  Tattha eko gāthāpādo 
 ekā vācāti evaṃ sabbattha vācāpamāṇaṃ veditabbaṃ  Sace 
 aṭṭhakathaṃ dhammapadajātakādivatthuṃ vā kathetukāmo hoti 
 chappañcapadamattameva kathetuṃ vaṭṭati  Pāliyā saddhiṃ kathentena ekaṃ 
 padaṃ pālito pañca aṭṭhakathātoti evaṃ chappadāni anatikkamitvāva 
 kathetabbo  Padaso dhamme vuttappabhedo hi idhāpi sabbo 
 dhammoyeva  Tasmiṃ desetīti tasmiṃ khaṇe deseti  Sāmiatthe 
 vā etaṃ bhummavacanaṃ tassā desetīti attho  Aññassa 
 mātugāmassāti ekissā desetvā puna āgatāgatāya aññassāpi 
 desetīti evaṃ ekāsane nisinno mātugāmasatassāpi desetīti attho  
 Mahāpaccariyaṭṭhakathāyaṃ vuttaṃ sannisinnānaṃ mātugāmānaṃ tumhākaṃ 
 ekekissā ekekaṃ gāthaṃ desemi taṃ suṇāthāti deseti anāpatti  
  
  
 page     
 Paṭhamaṃ ekekissā ekekaṃ gāthaṃ kathissāmīti ābhogaṃ katvā 
 jānāpetvā kathetuṃ vaṭṭatīti  Pañhaṃ pucchati pañhaṃ puṭṭho 
 kathetīti mātugāmo bhante dīghanikāyo nāma kimatthaṃ dīpetīti 
 pucchati evaṃ pañhaṃ puṭṭho bhikkhu sabbañcepi dīghanikāyaṃ katheti 
 anāpatti  Sesamettha uttānamevāti  Padasodhammasamuṭṭhānaṃ 
 vācato ca vācācittato ca samuṭṭhāti kiriyākiriyaṃ 
 nosaññāvimokkhaṃ acittakaṃ paṇṇattivajjaṃ vacīkammaṃ ticittaṃ tivedananti  
                  Dhammadesanāsikkhāpadaṃ sattamaṃ  
      {  } Aṭṭhamasikkhāpade  Vatthukathāyaṃ tāva yaṃ vattabbaṃ siyā taṃ 
 sabbaṃ catutthapārājikavaṇṇanāyaṃ vuttanayameva  Ayaṃ hi viseso 
 tattha abhūtaṃ ārocesuṃ idha bhūtaṃ  Bhūtaṃpi puthujjanā ārocesuṃ 
 na ariyā  Ariyānaṃ hi payuttavācā nāma natthi  Attano guṇe 
 ārociyamāne pana aññe na paṭisedhesuṃ  Yathā uppanne ca 
 paccaye sādiyiṃsu tathā uppannabhāvaṃ ajānantā  Athakho te bhikkhū 
 bhagavato etamatthaṃ ārocesunti ādimhi pana ye uttarimanussadhammassa 
 vaṇṇaṃ bhāsiṃsu te ārocesunti veditabbā  Kacci 
 pana vo bhikkhave bhūtanti pucchi  Te pana sabbepi bhūtaṃ bhagavāti 
 paṭijāniṃsu  Ariyānaṃpi hi abbhantare bhūto uttarimanussadhammoti  
 Atha bhagavā ariyamissakattā moghapurisāti avatvā kathañhi nāma 
 tumhe bhikkhaveti vatvā udarassa kāraṇāti ādimāha  Tattha yasmā 
 ariyā aññesaṃ sutvā ayyo kira bhante sotāpannoti ādinā 
  
  
 page     
 Nayena pasannehi manussehi pucchiyamānā appaññatte sikkhāpade 
 anādīnavadassāvino suddhacittatāya attano ca paresañca visesādhigamaṃ 
 paṭijāniṃsu evaṃ paṭijānantehi ca tehi yaṃ aññe udarassa 
 kāraṇā uttarimanussadhammassa vaṇṇaṃ bhāsitvā piṇḍapātaṃ uppādesuṃ 
 taṃ suddhacittatāya sādiyantehipi udarassa kāraṇā uttarimanussadhammassa 
 vaṇṇo bhāsito viya hoti tasmā sabbasaṅgāhikeneva 
 nayena kathaṃ hi nāma tumhe bhikkhave udarassa kāraṇā 
 gihīnaṃ aññamaññassa uttarimanussadhammassa vaṇṇaṃ bhāsissathāti   
 āha  Sesaṃ catutthapārājikavatthusadisamevāti  Sikkhāpadavibhaṅgepi 
 kevalaṃ tattha pārājikañceva thullaccayañca idha bhūtattā 
 pācittiyañceva dukkaṭañca ayaṃ viseso  Sesaṃ vuttanayameva  
      {  } Upasampannassa bhūtaṃ ārocetīti uttarimanussadhammameva sandhāya vuttaṃ  
 Parinibbānakāle hi antarā ca atikaḍḍhiyamānena upasampannassa bhūtaṃ 
 ārocetuṃ vaṭṭati  Sutapariyattisīlaguṇaṃ pana anupasampannassāpi 
 ārocetuṃ vaṭṭati  Ādikammikassa anāpatti  Ummattakassāti 
 idaṃ pana idha na vuttaṃ  Kasmā  Diṭṭhisampannānaṃ ummādassa 
 vā cittakkhepassa vā abhāvāti mahāpaccariyaṃ vicāritaṃ  Jhānalābhī 
 pana parihīne jhāne ummattako bhaveyya tassāpi bhūtārocanapaccayā 
 anāpatti na vattabbā bhūtasseva abhāvatoti  Sesaṃ uttānatthameva  
      Bhūtārocanannāmetaṃ pubbe avuttehi tīhi samuṭṭhānehi samuṭṭhāti 
 kāyato ca vācato ca kāyavācato ca kiriyā nosaññāvimokkhaṃ 
  Footnote     vi  mahāvibhaṅga        
  
  
 page     
 Acittakaṃ paṇṇattivajjaṃ kāyakammaṃ vacīkammaṃ kusalābyākatacittehi 
 dvicittaṃ sukhamajjhattavedanāhi dvivedananti  
                  Bhūtārocanasikkhāpadaṃ aṭṭhamaṃ  
      {  } Navamasikkhāpade  Duṭṭhullā nāma āpatti cattāri pārājikāni 
 terasa ca saṅghādisesāti imissā pāliyā pārājikāni 
 duṭṭhullasaddadassanatthaṃ vuttāni saṅghādisesaṃ pana idhādhippetanti aṭṭhakathāsu 
 vuttaṃ  Tatrāyaṃ vicāraṇā  Sace   pārājikaṃ ārocentassa 
 pācittiyaṃ na bhaveyya  Yathā samānepi bhikkhubhikkhunīnaṃ 
 upasampannasadde yattha bhikakhunī anadhippetā hoti tattha bhikkhuṃ 
 ṭhapetvā avaseso anupasampannoti vuccati evamidha samānepi 
 pārājikasaṅghādisesānaṃ duṭṭhullasadde yadi pārājikaṃ anadhippetaṃ duṭṭhullā 
 nāma āpatti terasa saṅghādisesāti etadeva vattabbaṃ siyā  
 Tattha bhaveyya yo pārājikaṃ āpanno so bhikkhubhāvato cuto 
 tasmā tassa āpattiṃ ārocento dukkaṭaṃ āpajjatīti  Evaṃ 
 sati akkosantopi dukkaṭaṃ āpajjeyya pācittiyameva ca āpajjatīti  
 Vuttaṃ hetaṃ asuddho hoti puggalo aññataraṃ pārājikaṃ dhammaṃ 
 ajjhāpanno tañce suddhadiṭṭhi samāno okāsaṃ kārāpetvā 
 akkosādhippāyo vadati āpatti omasavādassāti  Evaṃ pāliyā 
 vicārayamānāya pārājikaṃ ārocentassāpi pācittiyameva dissati  
 Kiñcāpi dissati athakho sabbaaṭṭhakathāsu vuttattā aṭṭhakathācariyāva 
  Footnote     idaṃ padaṃ pamādalikhitaṃ hoti  athavā  sace pārājikaṃ ārocetīti vattabbaṃ  
  
  
 page     
 Ettha pamāṇaṃ  Na aññāpi vacāraṇā  Pubbepi avocumha 
               buddhena dhammo     vinayo ca vutto 
               yo tassa puttehi   tatheva ñātoti   ādi  
      Aṭṭhakathācariyā hi buddhassa adhippāyaṃ jānanti  Imināpi 
 cetaṃ pariyāyena veditabbaṃ  Aññatra bhikkhusammatiyāti hi vuttaṃ  
 Bhikkhusammatiyā ca ārocanaṃ āyatiṃ saṃvaratthāya puna tathārūpaṃ āpattiṃ 
 anāpajjanatthāya bhagavatā anuññātaṃ na ca tassa bhikkhuno 
 avaṇṇamattappākāsanatthāya na ca sāsane tassa patiṭṭhānisedhanatthāya 
 na ca pārājikaṃ āpannassa puna tathārūpāya āpattiyā 
 anāpajjanena bhikkhubhāvo nāma atthi tasmā pārājikāni 
 duṭṭhullasaddadassanatthaṃ vuttāni saṅghādisesaṃ pana idhādhippetanti 
 yaṃ aṭṭhakathāsu vuttaṃ taṃ suvuttaṃ  {  } Atthi bhikkhusammati 
 āpattipariyantāti ādīsu pana yā ayaṃ bhikkhusammati vuttā sā na katthaci 
 āgatā idha vuttattāyeva pana abhiṇhāpattikaṃ bhikkhuṃ disvā evamesa 
 paresu hirottappenāpi āyatiṃ saṃvaraṃ āpajjissatīti tassa bhikkhuno 
 hitesitāya tikkhattuṃ apaloketvā saṅghena kātabbāti veditabbā  
      {  } Aduṭṭhullaṃ āpattiṃ āroceti āpatti dukkaṭassāti pañcapi 
 āpattikkhandhe ārocentassa dukkaṭaṃ  Mahāpaccariyaṃ pārājikaṃ 
 ārocentassāpi dukkaṭameva vuttaṃ  Anupasampannassa duṭṭhullaṃ vā 
 aduṭṭhullaṃ vā ajjhācāranti ettha ādito pañca sikkhāpadāni 
 duṭṭhullo nāma ajjhācāro sesāni aduṭṭhulalo  
 Sukkavisaṭṭhikāyasaṃsaggaduṭṭhullaattakāmā panassa ajjhācāro nāmāti vuttaṃ  
  Footnote     samanta       
  
  
 page     
      {  } Vatthuṃ ārocetīti ayaṃ sukkavisaṭṭhiṃ āpanno kāyasaṃsaggaṃ āpanno 
 duṭṭhullaṃ āpanno attakāmaṃ āpannoti evaṃ vadantassa anāpatti  
 Āpattiṃ ārocetīti ayaṃ pārājikaṃ āpanno saṅghādisesaṃ āpanno 
 thullaccayaṃ āpanno pācittiyaṃ pāṭidesanīyaṃ dukkaṭaṃ dubbhāsitaṃ 
 āpannoti vadati anāpatti  Ayaṃ asuciṃ mocetvā saṅghādisesaṃ 
 āpannoti ādinā nayena vatthunā saddhiṃ āpattiṃ ghaṭetvā 
 ārocentasseva āpatti  Sesamettha uttānameva  Tisamuṭṭhānaṃ 
 kāyacittato vācācittato kāyavācācittato ca samuṭṭhāti kiriyā 
 saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ 
 dukkhavedananti  
                 Duṭṭhullārocanasikkhāpadaṃ navamaṃ  
      {  } Dasamasikkhāpade  Jātā ca paṭhavī ajātā ca paṭhavīti 
 imehi padehi jātapaṭhaviñca ajātapaṭhaviñca dasseti  
 Appapāsāṇādīsu appā pāsāṇā etthāti appapāsāṇāti evamattho 
 daṭṭhabbo  Tattha muṭṭhippamāṇato upari pāsāṇo veditabbo  
 Muṭṭhippamāṇā sakkharā  Kathalāti kapālakhaṇḍāni  Marumbāti 
 pākaṭasakkharā  Vālukāti vālukāyeva  Yebhuyyena paṃsūti tīsu 
 koṭṭhāsesu dvekoṭṭhāsā paṃsu eko pāsāṇādīsu aññataro  
 Adaḍḍhāpīti uddhanapattapacanakumbhakārāvāpādivasena tathā tathā 
 adaḍḍhā  Sā pana visuṃ natthi suddhapaṃsuādīsu aññatarā 
 veditabbā  Yebhuyyena sakkharāti bahutarā sakkharā  Hatthikucchiyaṃ 
  
  
 page     
 Kira ekapacchipūraṃ āharāpetvā doṇiyaṃ dhovitvā paṭhaviyā 
 yebhuyyena sakkharabhāvaṃ ñatvā sayaṃ bhikkhū pokkharaṇiṃ khaniṃsu  Yāni 
 pana majjhe appapaṃsu appamattikāti dve padāni tāni yebhuyyena 
 pāsāṇādipañcakameva pavisanti  Tesaṃyeva hi dvinnaṃ pabhedadassanametaṃ  
 Sayaṃ khanati āpatti pācittiyassāti ettha pahāre pahāre 
 pācittiyaṃ veditabbaṃ  Sakiṃ āṇatto bahukaṃpi khanatīti sacepi 
 sakaladivasaṃ khanati āṇāpakassa ekaṃyeva pācittiyaṃ  Sace pana 
 kusito hoti punappunaṃ āṇāpetabbo taṃ āṇāpetvā khanāpentassa 
 vācāya vācāya pācittiyaṃ  Ayaṃ tāva pālivaṇṇanā  
      Ayaṃ pana pālimuttakavinicchayo  Pokkharaṇiṃ khanāti vadati 
 vaṭṭati  Khatāyeva hi pokkharaṇī nāma hoti tasmā ayaṃ 
 kappiyavohāro  Eseva nayo vāpiṃ taḷākaṃ āvāṭaṃ khanāti 
 ādīsupi  Imaṃ okāsaṃ khana imasmī okāse pokkharaṇiṃ khanāti 
 vattuṃ pana na vaṭṭati  Kaṇḍaṃ khana mūlaṃ khanāti aniyametvā 
 vattuṃ vaṭṭati  Imaṃ valliṃ khana imasmiṃ okāse kaṇḍaṃ vā 
 mūlaṃ vā khanāti vattuṃ na vaṭṭati  Pokkharaṇiṃ sodhentehi yo 
 kuṭehi ussiñcituṃ sakkā hoti tanukakaddamo taṃ apanetuṃ 
 vaṭṭati  Bahalaṃ na vaṭṭati  Ātapena sukkhakaddamo phalati  Tatra yo 
 heṭṭhā paṭhaviyā asaṃbaddho tameva apanetuṃ vaṭṭati  Udakena gataṭṭhāne 
 udakapappaṭako nāma hoti vātappahārena calati taṃ apanetuṃ 
 vaṭṭati  Pokkharaṇiyādīnaṃ taṭaṃ bhijjitvā udakasāmantā patati  
  
  
 page     
 Sace omakacātummāsaṃ ovuṭṭhaṃ chindituṃ vā bhindituṃ vā vaṭṭati  
 Cātummāsato uddhaṃ na vaṭṭati  Sace pana udakeyeva patati 
 deve atirekacātummāsaṃ ovuṭṭhepi udakeyeva udakassa patitattā 
 vaṭṭati  Pāsāṇapiṭṭhiyaṃ soṇḍiṃ khananti  Sacepi tattha paṭhamameva 
 sukhumarajaṃ pati taṃ devena ovuṭṭhaṃ hoti cātummāsaccayena 
 akappiyapaṭhavīsaṅkhyaṃ gacchati  Udake pariyādinne soṇḍiṃ sodhentehi 
 taṃ vikopetuṃ na vaṭṭati  Sace paṭhamameva udakena pūrati pacchā 
 rajaṃ patati taṃ vikopetuṃ vaṭṭati  Tattha hi deve vassantepi 
 udakeyeva udakaṃ patatīti  Piṭṭhipāsāṇesu sukhumarajaṃ hoti  Taṃ 
 deve phusāyante alliyati  Taṃpi cātummāsaccayena vikopetuṃ na 
 vaṭṭati  Akatapabbhāre vammiko uṭṭhito hoti yathāsukhaṃ vikopetuṃ 
 vaṭṭati  Sace abbhokāse uṭṭhahati omakacātummāsaṃ vuṭṭhoyeva 
 vaṭṭati  Rukkhādīsu āruḷhaupacikāmattikāyapi eseva nayo  
 Gaṇḍuppādagūthamūsikakukkuragokaṇṭakādīsupi eseva nayo  Gokaṇṭako 
 nāma gāvīnaṃ khuracchinnakaddamo vuccati  Sace pana heṭṭhimatalena 
 bhūmisambaddho hoti ekadivasaṃpi na vaṭṭati  Kasitaṭṭhānepi 
 naṅgalacchinnaṃ mattikāpiṇḍaṃ gaṇhantassa eseva nayo  Purāṇasenāsanaṃ 
 hoti acchadanaṃ vā vinaṭṭhacchadanaṃ vā atirekacātummāsaṃ ovuṭṭhaṃ 
 jātapaṭhavīsaṅkhyameva gacchati  Tato avasesaṃ chadaniṭṭhakaṃ vā 
 gopānasīādikaṃ upakaraṇaṃ vā iṭṭhakaṃ gaṇhāmi gopānasiṃ bhittipādaṃ 
 padarattharaṇaṃ pāsāṇatthambhaṃ gaṇhāmīti saññāya gaṇhituṃ vaṭṭati  
  
  
 page     
 Tena saddhiṃ mattikā patati anāpatti  Bhittimattikaṃ gaṇhantassa 
 pana āpatti  Sace yā yā atintā tantaṃ gaṇhāti anāpatti  
 Antogehe mattikāpuñjo hoti  Tasmiṃ ekadivasaṃ ovuṭṭhe 
 gehaṃ chādenti  Sace sabbo tinto cātummāsaccayena 
 jātapaṭhavīyeva  Sacassa upari bhāgoyeva tinto anto atinto yattakaṃ 
 tintaṃ taṃ kappiyakārakehi kappiyavohārena apanāmetvā sesaṃ 
 yathāsukhaṃ valañjetuṃ vaṭṭati  Udakena temetvā ekābaddhāyeva hi 
 jātapaṭhavī hoti na itarāti  Abbhokāse mattikāpākāro 
 hoti  Atirekacātummāsaṃ ce ovuṭṭho jātapaṭhavīsaṅkhyaṃ gacchati  
 Tattha laggapaṃsuṃ pana allahatthena chupitvā gahetuṃ vaṭṭati  Sace 
 iṭṭhakāpākāro hoti yebhuyyena kathalaṭṭhāne tiṭṭhati yathāsukhaṃ 
 vikopetuṃ vaṭṭati  Abbhokāse ṭhitaṃ maṇḍapatthambhaṃ itocītoca 
 sañcāletvā paṭhaviṃ vikopentena gahetuṃ na vaṭṭati  Ujukameva 
 uddharituṃ vaṭṭati  Aññaṃpi sukkharukkhaṃ vā sukkhakhāṇukaṃ vā 
 gaṇhantassa eseva nayo  Navakammatthaṃ pāsāṇaṃ vā rukkhaṃ vā 
 daṇḍakehi uccāletvā pavaṭṭentā gacchanti  Tattha paṭhavī 
 bhijjati  Sace suddhacittā pavaṭṭenti anāpatti  Atha pana 
 tena apadesena paṭhaviṃ bhinditukāmāyeva honti āpatti  
 Sākhādīni kaḍḍhantānaṃpi paṭhaviyaṃ dārūni phālentānaṃpi eseva 
 nayo  Paṭhaviyaṃ aṭṭhisūcikaṇṭakādīsupi yaṅkiñci ākoṭṭetuṃ vā 
 pavesetuṃ vā na vaṭṭati  Passāvadhārāya vegena paṭhaviṃ 
  
  
 page     
 Bhindissāmīti evaṃ passāvaṃpi kātuṃ na vaṭṭati  Karontassa 
 bhijjati āpatti  Visamaṃ bhūmiṃ samaṃ karissāmīti sammajjaniyā 
 ghaṃsituṃpi na vaṭṭati  Vattasīseneva hi sammajjitabbaṃ  Keci 
 kattarayaṭṭhiyā bhūmiṃ koṭṭenti pādaṅguṭṭhakena vilikhanti  
 Caṅkamitaṭṭhānaṃ dassessāmāti punappunaṃ bhūmiṃ bhindantā caṅkamanti 
 sabbaṃ na vaṭṭati  Viriyassa sampaggahaṇatthaṃ pana samaṇadhammaṃ 
 karontena suddhacittena caṅkamituṃ vaṭṭati  Karontassa bhijjati 
 anāpatti  Hatthaṃ dhovissāmāti paṭhaviyaṃ ghaṃsanti na vaṭṭati  
 Aghaṃsantena pana allahatthaṃ paṭhaviyaṃ ṭhapetvā rajaṃ gahetuṃ vaṭṭati  
 Keci kaṇḍukacchuādīhi ābādhikā chinnataṭādīsu aṅgapaccaṅgāni 
 ghaṃsanti na vaṭṭati  
      {  } Khanati vā khanāpeti vāti antamaso pādaṅguṭṭhakenapi 
 sammajjanīsalākāyapi sayaṃ vā khanati aññena vā khanāpeti  Bhindati vā 
 bhindāpeti vāti antamaso udakampi chaḍḍento sayaṃ vā bhindati 
 aññena vā bhedāpeti  Dahati vā dahāpeti vāti antamaso 
 pattaṃ pacanto sayaṃ vā dahati aññena vā dahāpeti  
 Yattakesu ṭhānesu aggiṃ deti vā dāpeti vā tattakāni pācittiyāni  
 Pattaṃ pacantenapi pubbe pakkaṭṭhāneyeva pacitabbo  
 Adaḍḍhāya paṭhaviyā ṭhapetuṃ na vaṭṭati  Pattapacanakapālassa 
 pana upari aggiṃ ṭhapetuṃ na vaṭṭati  Dārūnaṃ upari ṭhapeti so 
 aggi tāni dahanto gantvā paṭhaviṃ dahati na vaṭṭati  
  
  
 page     
 Iṭṭhakapāsāṇādīsupi eseva nayo  Tatrāpi hi iṭṭhakādīnaṃyeva 
 upari ṭhapetuṃ vaṭṭati  Kasmā  Tesaṃ anupādānattā  Na hi 
 tāni aggissa upādānasaṅkhayaṃ gacchanti  Sukkhakhāṇusukkharukkhādīsupi 
 aggiṃ dātuṃ na vaṭṭati  Sace pana paṭhaviṃ appattameva nibbāpetvā 
 gamissāmīti deti vaṭṭati  Pacchā nibbāpetuṃ na sakkoti 
 avisayattā anāpatti  Tiṇukkaṃ gahetvā gacchanto hatthe 
 ḍayhamāne bhūmiyaṃ pāteti anāpatti  Patitaṭṭhāneyeva upādānaṃ 
 datvā aggiṃ kātuṃ vaṭṭatīti mahāpaccariyaṃ vuttaṃ  Daḍḍhapaṭhaviyā 
 ca yattakaṃ ṭhānaṃ usumāya anugataṃ sabbaṃ vikopetuṃ vaṭṭatīti 
 tattheva vuttaṃ  Yo pana ajānanako bhikkhu araṇisahitena aggiṃ 
 nibbattetvā hatthena ukkhipitvā kiṃ karomīti vadati jālehīti 
 vattabbo  Hattho me ḍayhatīti vadati yathā na ḍayhati 
 tathā karohīti vattabbo  Bhūmiyaṃ pātehīti pana na vattabbo  
 Sace hatthe ḍayhamāne pāteti paṭhaviṃ ḍayhissāmīti apātitattā 
 anāpatti  Patitaṭṭhāne pana aggiṃ kātuṃ vaṭṭatīti kurundiyaṃ 
 vuttaṃ  {  } Anāpatti imaṃ jānāti ādīsu pana imassa thambhassa 
 āvāṭaṃ jāna mahāmattikaṃ jāna thusamattikaṃ jāna mahāmattikaṃ 
 dehi thusamattikaṃ dehi mattikaṃ āhara paṃsuṃ āhara mattikāya 
 attho paṃsunā attho imassa thambhassa āvāṭaṃ kappiyaṃ karohi 
 imaṃ mattikaṃ kappiyaṃ karohi imaṃ paṃsuṃ kappiyaṃ karohīti evamattho 
 veditabbo  Asañciccāti pāsāṇarukkhādīni vā pavaṭṭentassa 
  
  
 page     
 Kattaradaṇḍena vā āhacca āhacca gacchantassa paṭhavī bhijjati  
 Sā tena bhindissāmīti evaṃ sañcicca abhinnattā asañcicca bhinnā 
 nāma hoti  Iti asañcicca bhindantassa anāpatti  
 Asatiyāti aññāvihito kenaci saddhiṃ kiñci kathento 
 pādaṅguṭṭhakena vā kattarayaṭṭhiyā vā paṭhaviṃ vilikhanto tiṭṭhati  
 Evaṃ asatiyā vilikhantassa vā bhindantassa vā anāpatti  
 Ajānantassāti antogehe ovuṭṭhaṃ channaṃ paṭhaviṃ akappiyapaṭhavīti 
 na jānāti kappiyapaṭhavīti saññāya vikopeti khanāmi bhindāmi 
 dahāmīti vā na jānāti kevalaṃ saṅgopanatthāya khanittādīni vā 
 ṭhapeti ḍayhamānahattho vā aggiṃ pāteti evaṃ ajānantassa 
 anāpatti  Sesaṃ uttānameva  
       Tisamuṭṭhānaṃ kāyacittato vācācittato kāyavācācittato ca 
 samuṭṭhāti kiriyā saññāvimokkhaṃ sacittakaṃ paṇṇattivajjaṃ kāyakammaṃ 
 vacīkammaṃ ticittaṃ tivedananti  
                   Paṭhavīkhananasikkhāpadaṃ dasamaṃ  
          Samatto vaṇṇanākkamena musāvādavaggo paṭhamo  
      {  } Senāsanavaggassa paṭhamasikkhāpade  Anādiyantoti tassā 
 vacanaṃ aggaṇhanto  Dārakassa bāhuṃ ākoṭṭesīti ukkhittapharasuṃ 
 niggahetuṃ asakkonto manussānaṃ cakkhuvisayātikkante 
 cātummahārājasantikā laddhe rukkhaṭṭhakadibbavimāne nipannassa 
 dārakassa bāhuṃ thanamūleyeva chindi  Na kho panetaṃ paṭirūpanti ādimhi ayaṃ 
  
  
 page     
 Saṅkhepavaṇṇanā  Himavante kira pakkhadivasesu devatāsannipāto 
 hoti tattha rukkhadhammaṃ pucchanti tvaṃ rukkhadhamme ṭhitā na ṭhitāti  
 Rukkhadhammo nāma rukkhe chijjamāne rukkhadevatāya manopadosassa 
 akaraṇaṃ  Tattha yā devatā rukkhadhamme aṭṭhitā hoti sā 
 devatā sannipātaṃ pavisituṃ na labhati  Iti sā devatā imañca 
 rukkhadhamme aṭṭhānapaccayaṃ ādīnavaṃ addasa bhagavato ca sammukhā 
 sutapubbadhammadesanānusārena tathāgatassa chaddantādikāle pubbacaritaṃ 
 anussari  Tenassā etadahosi nakho panetaṃ paṭirūpaṃ  pe  
 Jīvitā voropeyyanti  Yannūnāhaṃ bhagavato etamatthaṃ āroceyyanti 
 idaṃ panassā ayaṃ bhikkhu sapitiko putto addhā bhagavā imassa 
 imaṃ ajjhācāraṃ sutvā mariyādaṃ bandhissati sikkhāpadaṃ paññāpessatīti 
 iti paṭisañcikkhantiyā ahosi  Sacajja tvaṃ devateti sace 
 ajja tvaṃ devate  Pasaveyyāsīti janeyyāsi uppādeyyāsi  
 Evañca pana vatvā bhagavā taṃ devataṃ saññāpento 
          yo ve uppatitaṃ kodhaṃ     rathaṃ bhantaṃva dhāraye 
          tamahaṃ sārathiṃ brūmi        rasmiggāho itaro janoti   
 imaṃ gāthaṃ abhāsi  Gāthāpariyosāne sā devatā sotāpattiphale 
 patiṭṭhāsi  Puna bhagavā sampattaparisāya dhammaṃ desento 
                  yo ve uppatitaṃ vineti kodhaṃ 
                  visaṭaṃ sappavisaṃva osathehi 
                  so bhikkhu jahāti orapāraṃ 
  Footnote     khu  dha          
  
  
 page     
                 Urago jiṇṇamiva tacaṃ purāṇanti   
      imaṃ gāthamabhāsi  Tattha paṭhamagāthā dhammapade saṅgahaṃ āruḷhā 
 dutiyā suttanipāte vatthu pana vinayeti  Atha bhagavā dhammaṃ 
 desentoyeva tassā devatāya vasanaṭṭhānaṃ āvajjento paṭirūpaṃ ṭhānaṃ 
 disvā gaccha devate amukasmiṃ okāse rukkho vivitto tasmiṃ 
 upagacchāti āha  So kira rukkho na āḷavīraṭṭhe jetavanassa 
 antoparikkhepe yassa devaputtassa pariggaho ahosi so cuto 
 tasmā vivittoti vutto  Tato paṭṭhāya ca pana sā devatā 
 sammāsambuddhato laddhaparihārā buddhūpaṭṭhāyikā ahosi  Yadā 
 devatāsamāgamo hoti mahesakkhadevatāsu āgacchantīsu aññā 
 appesakkhā devatā yāva mahāsamuddacakkavāḷapabbatā tāva 
 paṭikkamanti  Ayaṃ pana attano vasanaṭṭhāne nisīditvāva dhammaṃ 
 suṇāti  Yaṃpi paṭhamayāme bhikkhū pañhaṃ pucchanti majjhimayāme 
 devatā taṃ sabbaṃ tattheva nisīditvā suṇāti  Cattāro 
 mahārājānopi bhagavato upaṭṭhānaṃ āgantvā gacchantā taṃ devataṃ 
 disvāva gacchanti  {  } Bhūtagāmapātabyatāyāti ettha bhavanti āhuvanti 
 cāti bhūtā  Jāyanti vaḍḍhanti jātā vaḍḍhitā vāti attho  
 Gāmoti rāsi  Bhūtānaṃ gāmoti bhūtagāmo  Bhūtāeva vā gāmo 
 bhūtagāmo  Patiṭṭhitaharatatiṇarukkhādīnametaṃ adhivacanaṃ  Pātabyassa 
 bhāvo pātabyatā  Chedanabhedanādīhi yathāruciṃ paribhuñjitabbatāti 
 attho  Tassa bhūtagāmapātabyatāya  Nimittatthe bhummavacanaṃ  
  Footnote     khu  su         
  
  
 page     
 Bhūtagāmapātabyatāhetu bhūtagāmassa chedanādipaccayā pācittiyanti 
 attho  {  } Idāni taṃ bhūtagāmaṃ vibhajitvā dassento bhūtagāmo 
 nāma pañca vījajātānīti ādimāha  Tattha bhūtagāmo nāmāti 
 bhūtagāmaṃ uddharitvā yasmiṃ sati bhūtagāmo hoti taṃ dassetuṃ pañca 
 bījajātānīti ādimāhāti aṭṭhakathāsu vuttaṃ  Evaṃ santepi yāni vā 
 panaññānipi atthi mūle jāyantīti ādīni na samenti  Na hi 
 mūlabījādīni mūlādīsu jāyanti mūlādīsu jāyamānāni pana tāni 
 bījāni tasmā evamettha vaṇṇanā veditabbā  Bhūtagāmo nāmāti 
 vibhajitabbapadaṃ  Pañcāti tassa vibhāgaparicchedo  Bījajātānīti 
 paricchinnadhammanidassanaṃ  Tassattho bījehi jātānīti bījajātāni  
 Rukkhādīnaṃ etaṃ adhivacanaṃ  Aparo nayo  Bījāni ca tāni 
 jātāni ca pasutāni nibbattapaṇṇamūlānīti bījajātāni  
 Etena allavālikādīsu ṭhapitānaṃ nibbattapaṇṇamūlānaṃ siṅgaverādīnaṃ 
 saṅgaho kato hoti  Idāni yehi bījehi jātattā rukkhādīni 
 bījajātānīti vuttāni tāni dassento mūlabījanti ādimāha  
 Tesaṃ uddeso pākaṭoeva  Niddese yāni vā panaññānipi 
 atthi mūle jāyanti mūle sañjāyantīti ettha bījato nibbattanabījaṃ 
 dassitaṃ  Tasmā evamettha attho daṭṭhabbo yāni vā panaññānipi 
 atthi āluvakaserukamaluppalapuṇḍarīkakuvalayakaṇḍapāṭalīmūlādibhede 
 mūle gacchavallīrukkhādīni jāyanti sañjāyanti tāni yamhi mūle 
 jāyanti ceva sañjāyanti ca tañca pāliyaṃ vuttaṃ haliddādi 
  
  
 page     
 Sabbaṃpi etaṃ mūlabījaṃ nāmaṃ    Esa nayo khandhabījādīsu  Ye   vā 
 pana bījesu panettha ambāṭakaindasālanuhipālibhaddakaṇṇikārādīni 
 khandhabījāni ambilavallī caturassavallī kaṇaverādīni phalubījāni 
 makacisumanajayasumanādīni aggabījāni ambajambūpanasaṭṭhiādīni bījabījānīti 
 daṭṭhabbāni  {  } Idāni yaṃ vuttaṃ bhūtagāmapātabyatāya pācittiyanti 
 tattha saññāvasena āpattānāpattibhedaṃ pātabyatābhedañca dassento 
 bīje bījasaññīti ādimāha  Tattha yathā sālīnañceva odanaṃ 
 bhuñjatīti ādīsu sālītaṇḍulānaṃ odano sālīnaṃ odanoti vuccati 
 evaṃ bījato sambhūto bhūtagāmo bījanti vuttoti veditabbo  
 Yaṃ pana bījagāmabhūtagāmasamārambhā paṭiviratoti ādīsu vuttaṃ 
 bhūtagāmaparimocanaṃ katvā ṭhapitabījaṃ taṃ dukkaṭavatthu  Athavā yadetaṃ 
 bhūtagāmo nāmāti sikkhāpadavibhaṅgassa ādipadaṃ tena saddhiṃ yojetvā 
 yaṃ bījaṃ bhūtagāmo nāma hoti tasmiṃ bīje bījasaññī satthakādīni gahetvā 
 sayaṃ vā chindati aññena vā chedāpeti  pāsāṇādīni gahetvā sayaṃ vā 
 bhindati aññena vā bhedāpeti aggiṃ upasaṃharitvā sayaṃ vā pacati 
 aññena vā pacāpeti āpatti pācittiyassāti evamettha 
 attho veditabbo  Yathārutaṃ pana gahetvā bhūtagāmavinimuttassa 
 bījassa chindanādibhedāya pātabyatāya pācittiyaṃ na vattabbaṃ  
      Ayaṃ hettha vinicchayakathā  Bhūtagāmaṃ vikopentassa pācittiyaṃ  
 Bhūtagāmaparimocitaṃ pañcavidhaṃpi vījagāmaṃ vikopentassa dukkaṭaṃ  
  Footnote     ito paraṃ itisaddo icchitabbo      yāni  
  
  
 page     
 Bījagāmabhūtagāmo nāmesa atthi udakaṭṭho atthi thalaṭṭho  Tattha 
 udakaṭṭho sāsapamattikātilabījakādibhedā sapaṇṇikā ca apaṇṇikā ca 
 sabbā sevālajāti antamaso udakapappaṭakaṃ upādāya bhūtagāmoti 
 veditabbo  Udakapappaṭako nāma upari thaddho pharusavaṇṇo heṭṭhā 
 mudu nīlavaṇṇo hoti  Tattha yassa sevālassa mūlaṃ orohitvā 
 paṭhaviyaṃ patiṭṭhitaṃ tassa paṭhavī ṭhānaṃ  Yo udake sañcarati tassa 
 udakaṃ  Paṭhaviyaṃ patiṭṭhitaṃ yattha katthaci vikopentassa uddharitvā 
 vā ṭhānantaraṃ saṅkāmentassa pācittiyaṃ  Udake sañcarantaṃ 
 vikopentasseva pācittiyaṃ  Hatthehi pana itocītoca viyūhitvā nahāyituṃ 
 vaṭṭati  Sakalaṃ hi udakaṃ tassaṭṭhānaṃ  Tasmā na so ettāvatā 
 ṭhānantaraṃ saṅkāmito hoti  Udakato pana udakena vinā 
 sañcicca ukkhipituṃ na vaṭṭati  Udakena saddhiṃ ukkhipitvā puna udake 
 pakkhipituṃ vaṭṭati  Parissāvanantarena nikkhamati kappiyaṃ kārāpetvāva 
 udakaṃ paribhuñjitabbaṃ  Uppalinīpaduminīādīni jalajavallītiṇāni udakato 
 uddharantassa vā tattheva vikopentassa vā pācittiyaṃ  Parehi 
 uppāṭitāni vikopentassa dukkaṭaṃ  Tāni hi bījagāme saṅgahaṃ 
 gacchanti  Tilabījakasāsapamattakasevālopi udakato uddhaṭo 
 amilāto aggabījasaṅgahaṃ gacchati  Mahāpaccariyādīsu 
 anantakatilavījakaudakapappaṭakādīni dukkaṭavatthukānīti vuttaṃ  Tattha kāraṇaṃ 
 na dissati  Andhakaṭṭhakathāyaṃ sampuṇṇabhūtagāmo na hoti tasmā 
 dukkaṭanti vuttaṃ  Taṃpi na sameti  Bhūtagāme hi pācittiyaṃ 
  
  
 page     
 Bījagāme dukkaṭaṃ vuttaṃ  Asampuṇṇabhūtagāmo nāma tatiyo koṭṭhāso 
 neva pāliyaṃ na aṭṭhakathāsu āgato  Atha ca taṃ bījagāmasaṅgahaṃ 
 gacchissatīti  Taṃpi na yuttaṃ abhūtagāmamūlattā tādisassa bījassāti  
 Apica garukalahukesu garuke ṭhātabbanti etaṃ vinayalakkhaṇaṃ  Thalaṭṭhe 
 chinnarukkhānaṃ avasiṭṭho haritakhāṇuko nāma hoti  Tattha 
 kakudhakarañjapiyaṅgupanasādīnaṃ khāṇu uddhaṃ vaḍḍhati  So bhūtagāmena 
 saṅgahito  Tālanāḷikerādīnaṃ khāṇu uddhaṃ na vaḍḍhati  So 
 bījagāmena saṅgahito  Kadaliyā pana aphalitāya khāṇu bhūtagāmena 
 saṅgahito  Phalitāya bījagāmena  Kadalī pana phalitā yāva nīlapaṇṇā 
 tāva bhūtagāmeneva saṅgahitā  Tathā phalito veḷu  Yadā pana 
 aggato paṭṭhāya sussati tadā bījagāmena saṅgahaṃ gacchati  
 Katarabījagāmena  Phalubījagāmena  Kintato nibbattati  Na kiñci 
 yadi hi nibbatteyya bhūtagāme saṅgahaṃ gaccheyya  Indasālādirukkhe 
 chinditvā rāsiṃ karonti  Kiñcāpi rāsikatadaṇḍakehi 
 ratanappamāṇāpi sākhā nikkhamanti bījagāmeneva saṅgahaṃ gacchanti  
 Maṇḍapatthāya vā vatiatthāya vā vallīāropanatthāya vā bhūmiyaṃ 
 nikkhananti  Mūlesu ceva paṇṇesu ca niggatesu pana bhūtagāmasaṅkhyaṃ 
 gacchanti  Mūlamattesu pana paṇṇamattesu vā niggatesu 
 bījagāmasaṅgahitāeva  Yāni kānici bījāni paṭhaviyaṃ vā udakena siñcitvā 
 ṭhapitāni kapālādīsu vā allapaṃsuṃ pakkhipitvā nikkhittāni honti 
 sabbāni mūlamatte vā paṇṇamatte vā niggatepi bījāniyeva  Sacepi 
  
  
 page     
 Mūlāni ca upariaṅkuro ca niggacchati yāva aṅkro harito 
 na hoti tāva bījāniyeva  Muggādīnaṃ pana paṇṇesu uṭṭhitesu 
 vīhiādīnaṃ vā aṅkure harite nīlavaṇṇapaṇṇe jāte bhūtagāmasaṅgahaṃ 
 gacchanti  Tālaṭṭhīnaṃ paṭhamaṃ sūkaradāḍhā viya mūlaṃ niggacchati  
 Niggatepi yāva upari pattavaṭṭi na niggacchati tāva bījagāmoyeva  
 Nāḷikerassa tacaṃ bhinditvā daṇḍasūci viya aṅkuro niggacchati yāva 
 migasiṅgasadisā nīlapattavaṭṭi na hoti tāva bījagāmoyeva  Mūle 
 aniggatepi tādisāya pattavaṭṭiyā jātāya amūlakabhūtagāme saṅgahaṃ 
 gacchati  Ambaṭṭhiādīni vīhiādīhi vinicchinitabbāni  Vaṇṭakā vā 
 aññā vā yākāci rukkhe jāyitvā rukkhaṃ ottharati rukkhoyeva 
 tassā ṭhānaṃ  Taṃ vikopentassa vā tato uddharantassa vā 
 pācittiyaṃ  Ekā amūlikā latā hoti aṅguliveṭhako viya vanappagumbadaṇḍake 
 veṭheti tassāpi ayameva vinicchayo  Gehamukhapākāravedikācetiyādīsu 
 nīlavaṇṇo sevālo hoti  Yāva dve tīṇi pattāni na 
 sañjāyanti tāva aggabījasaṅgahaṃ gacchati  Pattesu jātesu 
 pācittiyavatthu  Tasmā tādisesu ṭhānesu sudhālepampi dātuṃ vaṭṭati  
 Anupasampannena littassa upari siniddhalepaṃ dātuṃ vaṭṭati  Sace 
 nidāghasamaye sukkhasevālo tiṭṭhati taṃ sammajjanīādīhi ghaṃsitvā 
 apanetuṃ vaṭṭati  Pānīyaghaṭādīnaṃ bahi sevālo dukkaṭavatthu anto 
 abbohāriko  Dantakaṭṭhapūvādīsu kaṇṇakitaṃpi abbohārikameva  
 Vuttañhetaṃ sace gerukaparikammakatā bhitti kaṇṇakitā hoti colakaṃ 
  
  
 page     
 Temetvā pīḷetvā pamajjitabbāti    Pāsāṇajātipāsāṇadaddu 
 sevālaseleyyakādīni aharitavaṇṇāni apattakāni ca dukkaṭavatthukāni  
 Ahicchattakaṃ yāva makulaṃ hoti tāva dukkaṭavatthu  
 Pupphitakālato paṭṭhāya abbohārikaṃ  Allarukkhato pana ahicchattakaṃ 
 gaṇhanto rukkhatacaṃ vikopeti tasmā tattha pācittiyaṃ  
 Rukkhapappaṭikāyaṃpi eseva nayo  Yā pana indasālakakudhādīnaṃ pappaṭikā 
 rukkhato muccitvā tiṭṭhati taṃ gaṇhantassa anāpatti  Niyāsampi 
 rukkhato muccitvā vā ṭhitaṃ sukkharukkhesu vā laggaṃ gaṇhituṃ vaṭṭati 
 allarukkhato na vaṭṭati  Lākhāyapi eseva nayo  Rukkhaṃ cāletvā 
 paṇḍupalāsaṃ vā pariṇatakaṇṇikārādipupphaṃ vā pātentassa pācittiyameva  
 Hatthakukkuccena mudukesu indasālanuhikkhandhādīsu vā tattha 
 jātakatālapaṇṇādīsu vā akkharaṃ chindantassāpi eseva nayo  
 Sāmaṇerānaṃ pupphaṃ ocinantānaṃ sākhaṃ onāmetvā dātuṃ vaṭṭati  
 Tehi pana pupphehi pānīyaṃ na vāsetabbaṃ  Pānīyavāsatthikena 
 sāmaṇeraṃ ukkhipitvā ocināpetabbāni  Phalasākhāpi attanā 
 khāditukāmena na onāmetabbā  Sāmaṇeraṃ ukkhipitvā phalaṃ 
 gāhetabbaṃ  Yaṅkiñci gacchaṃ vā lataṃ vā uppāṭentehi sāmaṇerehi 
 saddhiṃ gahetvā ākaḍḍhituṃ na vaṭṭati  Tesaṃ pana ussāhajananatthaṃ 
 ākaḍḍhantena kaḍḍhanākāraṃ dassentena viya agge gahetuṃ vaṭṭati  
 Yesaṃ rukkhānaṃ sākhā ruhati tesaṃ sākhaṃ makkhikāvījanādīnaṃ atthāya 
 kappiyaṃ akārāpetvā gahitaṃ tace vā patte vā antamaso nakhenapi 
  Footnote     vi  cullavagga        
  
  
 page     
 Vilekhantassa dukkaṭaṃ  Allasiṅgaverādīsupi eseva nayo  Sace 
 pana kappiyaṃ kārāpetvā sītale padese ṭhapitassa mūlaṃ sañjāyati 
 uparibhāge chindituṃ vaṭṭati  Sace aṅkuro jāyati heṭṭhābhāge 
 chindituṃ vaṭṭati  Mūle ca nīlaṅkure ca jāte chindituṃ na vaṭṭati  
      Chindati vā chedāpeti vāti antamaso sammajjanīsalākāyapi 
 tiṇāni chindissāmīti bhūmiṃ sammajjanto sayaṃ vā chindati aññena 
 vā chedāpeti  Bhindati vā bhindāpeti vāti antamaso caṅkamantopi 
 chijjanakaṃ chijjatu bhijjanakaṃ bhijjatu caṅkamitaṭṭhānaṃ dassessāmīti 
 sañcicca pādehi akkamanto tiṇavallīādīni sayaṃ vā bhindati 
 aññena vā bhedāpeti  Sacepi tiṇaṃ vā lataṃ vā gaṇṭhiṃ 
 karontassa bhijjati gaṇṭhimpi kātuṃ na vaṭṭati  Tālarukkhādīsu 
 pana corānaṃ anāruhaṇatthāya dārumakkaṭakaṃ ākoṭṭenti kaṇṭake 
 bandhanti  Bhikkhussa evaṃ kātuṃ na vaṭṭati  Sace pana dārumakkaṭako 
 rukkhe allīnamattova hoti rukkhaṃ na pīḷeti vaṭṭati  
 Rukkhaṃ chinda lataṃ  chinda kaṇḍaṃ vā mūlaṃ vā uppāṭehīti 
 vattuṃpi vaṭṭati aniyāmitattā  Niyāmetvā pana imaṃ rukkhaṃ 
 chindāhītiādiṃ vattuṃ na vaṭṭati  Nāmaṃ gaṇhitvāpi ambarukkhaṃ 
 catūrassavalliṃ āluvakaṇḍaṃ muñajatiṇaṃ asukarukkhacchalliṃ chinda bhinda 
 uppāṭehītiādivacanaṃpi aniyāmitameva hoti  Imaṃ ambarukkhanti 
 ādivacanameva hi niyāmitaṃ nāma taṃ na vaṭṭati  Pacati vā 
 pacāpeti vāti antamaso pattampi pacitukāmo tiṇādīnaṃ upari 
  
  
 page     
 Sañcicca aggiṃ karonto sayaṃ vā pacati aññena vā pacāpetīti 
 sabbaṃ paṭhavīkhananasikkhāpade vuttanayeneva veditabbaṃ  Aniyāmetvā 
 pana mugge paca māse pacātiādiṃ vattuṃ vaṭṭati  Ime mugge 
 paca ime māse pacāti evaṃ vattuṃ na vaṭṭati  Anāpatti imaṃ 
 jānāti ādīsu imaṃ mūlabhesajjaṃ jāna imaṃ mūlaṃ vā paṇṇaṃ vā 
 dehi imaṃ rukkhaṃ vā lataṃ vā āhara iminā pupphena vā 
 phalena vā paṇṇena vā attho imaṃ rukkhaṃ vā lataṃ vā phalaṃ 
 vā kappiyaṃ karohīti evamattho daṭṭhabbo  Ettāvatā 
 bhūtagāmaparimocanaṃ kataṃ hoti  Paribhuñjantena pana bījagāmaparimocanatthaṃ 
 punapi kappiyaṃ kāretabbaṃ  
      Kappiyakaraṇañcettha iminā suttānusārena veditabbaṃ anujānāmi 
 bhikkhave pañcahi samaṇakappehi phalaṃ paribhuñjituṃ aggiparicitaṃ 
 satthaparicitaṃ nakhaparicitaṃ abījaṃ nibbaṭṭabījameva pañcamanti    Tattha 
 aggiparicitanti agginā paricitaṃ abhibhūtaṃ daḍḍhaṃ phuṭṭhanti attho  
 Satthaparicitanti satthena paricitaṃ abhibhūtaṃ chinnaṃ viddhaṃ vāti attho  
 Eseva nayo nakhaparicite  Abījanibbaṭṭabījāni sayameva kappiyāni  
 Agginā kappiyaṃ karontena kaṭṭhaggigomayaggiādīsu yenakenaci 
 antamaso lohakhaṇḍenapi ādittena kappiyaṃ kātabbaṃ  Tañcakho 
 ekadesaṃ phusantena kappiyanti vatvāva kātabbaṃ  Satthena karontena 
 yassa kassaci lohamayasatthassa antamaso sūcinakhacchedanādīnaṃpi 
 tuṇḍena vā dhārāya vā chedaṃ vā bhedaṃ vā dassentena 
  Footnote     vi  cullavagga      
  
  
 page     
 Kappiyanti vatvāva kātabbaṃ  Nakhena kappiyaṃ karontena pūtinakhena 
 na kātabbaṃ  Manussānaṃ pana sīhabyagghadīpimakkaṭādīnaṃ sakuṇānañca 
 nakhā tikkhiṇā honti tehi kātabbaṃ  Assamahisasūkaramigagorūpādīnaṃ 
 khurā atikkhiṇā tehi na kātabbaṃ  Kataṃpi akataṃ hoti  
 Hatthinakhā pana khurā na honti tehi vaṭṭati  Yehi pana kātuṃ 
 vaṭṭati tehi tattha jātakehipi uddharitvā gahitakehipi chedanaṃ vā 
 bhedanaṃ vā dassentena kappiyanti vatvā kātabbaṃ  Tattha sacepi 
 bījānaṃ pabbatamatto rāsi rukkhasahassaṃ vā chinditvā ekābaddhaṃ 
 katvā ucchūnaṃ vā mahābhāro bandhitvā ṭhapito hoti ekasmiṃ 
 bīje vā rukkhasākhāya vā ucchumhi vā kappiye kate sabbaṃ kataṃ 
 hoti  Ucchūni ca dārūni ca ekato baddhāni honti  Ucchuṃ 
 kappiyaṃ karissāmīti dāruṃ vijjhati vaṭṭatiyeva  Sace pana yāya 
 rajjuyā vā valliyā vā baddhāni honti taṃ vijjhati na vaṭṭati  
 Ucchukhaṇḍānaṃ pacchiṃ pūretvā āharanti  Ekasmiṃ khaṇḍe kappiye 
 kate sabbaṃ katameva hoti  Sace pana maricipakkādīhi missitvā 
 bhattaṃ āharanti kappiyaṃ karohīti vutte sacepi   bhattasitthe 
 vijjhati vaṭṭatiyeva  Tilataṇḍulādīsupi eseva nayo  Yāguyā 
 pakkhittāni pana ekābaddhāni hutvā na santiṭṭhanti  Tattha 
 ekamekaṃ vijjhitvā kappiyaṃ kātabbameva  Kapiṭṭhaphalādīnaṃ anto 
 miñjaṃ kaṭāhaṃ muñcitvā sañcarati  Bhindāpetvā kappiyaṃ 
  Footnote     idaṃ padaṃ niratkakaṃ hoti purimaparikappena siddhattā  
  
  
 page     
 Kārāpetabbaṃ  Ekābaddhaṃ hoti  Kaṭāhaṃpi kātuṃ vaṭṭati  
      Asañciccāti pāsāṇarukkhādīni vā pavaṭṭentassa sākhā vā 
 kaḍḍhantassa kattaradaṇḍena vā bhūmiṃ paharitvā gacchantassa 
 tiṇādīni chijjanti  Tāni tena chindissāmīti evaṃ sañcicca 
 acchinnattā asañcicca chinnāni  nāma honti  Iti asañcicca 
 chindantassa anāpatti  Asatiyāti aññāvihito kenaci saddhiṃ 
 kiñci kathento pādaṅguṭṭhena vā hatthena vā tiṇaṃ vā lataṃ vā 
 chindanto tiṭṭhati  Evaṃ asatiyā chindantassa anāpatti  
 Ajānantassāti ettha abbhantare bījagāmoti vā bhūtagāmoti vā 
 na jānāti chindāmītipi na jānāti kevalaṃ vatiyā vā palāsapuñje 
 vā nikhādanaṃ vā khanittiṃ vā kuddālaṃ vā saṅgopanatthāya ṭhapeti 
 dayhamānahattho vā aggiṃ pāteti  Tatra ce tiṇādīni chijjanti 
 vā dayhanti vā anāpatti  Manussaviggahapārājikavaṇṇanāyaṃ 
 pana sabbaaṭṭhakathāsu sace bhikkhu rukkhena vā ajjhottharito hoti 
 opāte vā patito sakkā ca hoti rukkhaṃ chinditvā taṃ rukkhaṃ 
 pavaṭṭetvā bhūmiṃ vā khanitvā nikkhamituṃ jīvitahetupi attanā 
 na kātabbaṃ aññena pana bhikkhunā bhūmiṃ vā khanitvā rukkhaṃ vā 
 chinditvā allarukkhato vā daṇḍakaṃ chinditvā taṃ rukkhaṃ pavaṭṭetvā 
 nikkhāmetuṃ vaṭṭati anāpattīti vuttaṃ  Tattha kāraṇaṃ na dissati 
 anujānāmi bhikkhave davadāhe dayhamāne paṭaggiṃ dātuṃ parittaṃ 
 kātunti   idaṃ pana ekameva suttaṃ dissati  Sace etassa anulomaṃ 
  Footnote     vi  cullavagga       
  
  
 page     
 Attano na vaṭṭati aññassa vaṭṭatīti idaṃ nānākaraṇaṃ na sakkā 
 laddhuṃ  Ettha attano atthāya karonto attasinehena 
 akusalacitteneva karoti paro pana kāruññena tasmā anāpattīti ce  
 Etaṃpi akāraṇaṃ  Kusalacittenāpi hi imaṃ āpattiṃ āpajjati  
 Sabbaaṭṭhakathāsu pana vuttattā na sakkā paṭisedhetuṃ gavesitabbā 
 ettha yutti aṭṭhakathācariyānaṃ vā saddhāya gantabbanti  Sesaṃ 
 uttānameva  
      Tisamuṭṭhānaṃ kāyacittato vācācittato kāyavācācittato ca 
 samuṭṭhāti kiriyā saññāvimokkhaṃ sacittakaṃ paṇṇattivajjaṃ kāyakammaṃ 
 vacīkammaṃ ticittaṃ tivedananti  
                    Bhūtagāmasikkhāpadaṃ paṭhamaṃ  
      {  } Dutiyasikkhāpade  Anācāraṃ ācaritvāti akātabbaṃ katvā  
 Kāyavacīdvāresu āpattiṃ āpajjitvāti vuttaṃ hoti  Aññenaññaṃ 
 paṭicaratīti aññena vacanena aññaṃ vacanaṃ paṭicarati paṭicchādeti 
 ajjhottharati  Idāni taṃ paṭicaraṇavidhiṃ dassento ko āpannoti 
 ādimāha  Tatrāyaṃ vacanasambandho  So kira kiñci vītikkamaṃ disvā 
 āvuso tvaṃ āpattiṃ āpannosīti saṅghamajjhe āpattiyā anuyuñjiyamāno 
 ko āpannoti vadati  Tato tvanti vutte ahaṃ kiṃ āpannoti 
 vadati  Atha pācittiyaṃ vā dukkaṭaṃ vāti vutte vatthuṃ pucchanto 
 ahaṃ kismiṃ āpannoti vadati  Tato asukasminti vutte ahaṃ kathaṃ 
 āpanno kiṃ karonto ca āpannomhīti pucchati  Atha idaṃ nāma 
  
  
 page     
 Karonto āpannoti vutte kaṃ bhaṇathāti vadati  Tato taṃ 
 bhaṇāmāti vutte kiṃ bhaṇathāti vadati  Apicettha ayaṃ pālimuttakopi 
 aññenaññaṃ paṭicaraṇavidhi  Bhikkhūhi tava sipāṭikāya kahāpaṇo 
 diṭṭho kissevamasāruppaṃ karosīti vutto sudaṭṭhaṃ bhante na 
 paneso kahāpaṇo tipumaṇḍalaṃ etanti bhaṇanto vā tvaṃ suraṃ 
 pivanto diṭṭho kissevamasāruppaṃ karosīti vutto sudiṭṭho bhante 
 na panesā surā bhesajjatthāya sampāditaṃ ariṭṭhanti bhaṇanto vā 
 tvaṃ paṭicchanne āsane mātugāmena saddhiṃ nisinno diṭṭho 
 kissevamasāruppaṃ karosīti vutto yena diṭṭhaṃ sudiṭṭhaṃ viññū 
 panettha dutiyo atthi so kissa na diṭṭhoti bhaṇanto vā 
 īdisaṃ tayā kiñci diṭṭhanti puṭṭho na suṇāmīti sotamupanento 
 vā sotadvāre pucchantānaṃ cakkhuṃ upanento vā aññenaññaṃ 
 paṭicaratīti veditabbo  {  } Aññavādake vihesake pācittiyanti 
 ettha aññaṃ vadatīti aññavādakaṃ  Aññenaññaṃ paṭicaraṇassetaṃ 
 nāmaṃ  Vihesatīti vihesakaṃ  Tuṇhībhūtassetaṃ nāmaṃ  Tasmiṃ 
 aññavādake vihesake  Pācittiyanti vatthudvaye pācittiyadvayaṃ 
 vuttaṃ  Aññavādakaṃ ropetūti aññavādakaṃ āropetu patiṭṭhāpetūti 
 attho  Vihesakaṃ ropetūti etasmiṃpi eseva nayo  Aropite 
 aññavādaketi kammavācāya anāropite aññavādake  {   } Aropite 
 vihesaketi etasmimpi eseva nayo  {   } Dhammakamme dhammakammasaññīti 
 ādīsu yantaṃ aññavādakavihesakaropanakammaṃ kataṃ tañce dhammakammaṃ 
  
  
 page     
 Hoti so ca bhikkhu tasmiṃ dhammakammasaññī aññavādakañca 
 vihesakañca karoti athassa tasmiṃ aññavādake ca vihesake ca 
 āpatti pācittiyassāti iminā nayena attho veditabbo  
      {   } Ajānanto pucchatīti āpattiṃ āpannabhāvaṃ ajānantoyeva kiṃ tumhe 
 bhaṇatha ahaṃ na jānāmīti pucchati  Gilāno na kathetīti mukhe 
 tādiso byādhi hoti yena kathetuṃ na sakkoti  Saṅghassa 
 bhaṇḍanaṃ vāti ādīsu saṅghamajjhe kathite tappaccayā saṅghassa bhaṇḍanaṃ 
 vā  pe  Vivādo vā bhavissati so mā ahosīti maññamāno 
 na kathetīti iminā nayena attho veditabbo  Sesaṃ uttānamevāti  
 Tisamuṭṭhānaṃ kāyacittato vācācittato kāyavācācittato ca samuṭṭhāti 
 siyā kiriyā siyā akiriyā aññenaññaṃ paṭicarantassa hi kiriyā 
 hoti tuṇhībhāvena vihesentassa akiriyā saññāvimokkhaṃ sacittakaṃ 
 lokavajjaṃ kāyakammaṃ vacīkammaṃ akusalacittaṃ dukkhavedananti  
                   Aññavādasikkhāpadaṃ dutiyaṃ  
      {   } Tatiyasikkhāpade  Dabbaṃ mallaputtaṃ bhikkhū ujjhāpentīti 
 chandāya dabbo mallaputtoti ādīni vadantā taṃ āyasmantaṃ tehi 
 bhikkhūhi avajānāpenti avaññāya olokāpenti lāmakato vā 
 cintāpentīti attho  Lakkhaṇaṃ panettha saddasatthānusārena 
 veditabbaṃ  Ojjhāpentītipi pāṭho  Ayameva attho  Chandāyāti 
 chandena pakkhapātena  Tena attano sandiṭṭhasambhattānaṃ paṇītāni 
 paññāpetīti adhippāyo  Khiyyantīti chandāya dabbo mallaputtoti 
  
  
 page     
 Ādīni vadantā pakāsenti  {   } Ujjhāpanake khiyyanake pācittiyanti 
 ettha yena vacanena ujjhāpenti taṃ ujjhāpanakaṃ  Yena 
 ca khiyyanti taṃ khīyanakaṃ  Tasmiṃ ujjhāpanake khīyanake  Pācittiyanti 
 vatthudvaye pācittiyadvayaṃ vuttaṃ  {   } Ujjhāpanakaṃ nāma upasampannaṃ 
 saṅghena sammataṃ senāsanapaññāpakaṃ vā  pe  Appamattakavissajjakaṃ 
 vāti etesaṃ padānaṃ maṅkukattukāmoti iminā sambandho  
 Avaṇṇaṃ kattukāmo ayasaṃ kattukāmoti imesaṃ padānaṃ vasena 
 upasampannanti ādīsu upasampannassāti evaṃ vibhattipariṇāmo 
 kātabbo  Ujjhāpeti vā khiyyati vā āpatti pācittiyassāti 
 ettha pana yasmā khīyanakaṃ nāmāti evaṃ mātikāpadaṃ uddharitvāpi 
 ujjhāpanakaṃ nāmāti imassa padassa vuttavibhaṅgoyeva vattabbo hoti 
 aññavādakasikkhāpade viya añño viseso natthi tasmā taṃ visuṃ 
 anuddharitvā avibhajitvāpi nigamanameva ekato katanti veditabbaṃ  
 Dhammakamme dhammakammasaññīti ādīsu yaṃ tassa upasampannassa 
 sammatikammaṃ kataṃ tañce dhammakammaṃ hoti so ca bhikkhu tasmiṃ 
 dhammakammasaññī ujjhāpanakañca khīyanakañca karoti athassa tasmiṃ 
 ujjhāpanake ca khīyanake ca āpatti pācittiyassāti iminā nayena 
 attho veditabbo  Anupasampannaṃ ujjhāpeti vā khiyyati vāti 
 ettha upasampannaṃ saṅghena sammataṃ aññaṃ anupasampannaṃ ujjhāpeti 
 vā avajānāpeti tassa vā naṃ santike khiyyatīti attho  
 Upasampannaṃ saṅghena asammatanti kammavācāya asammataṃ  Kevalaṃ 
  
  
 page     
 Taveso bhāroti saṅghena āropitabhāraṃ bhikkhūnaṃ vā phāsuvihāratthāya 
 sayameva taṃ bhāraṃ vahantaṃ  Yatra vā dve tayo bhikkhū viharanti 
 tatra tādisaṃ kammaṃ karontanti adhippāyo  Anupasampannaṃ saṅghena 
 sammataṃ vā asammataṃ vāti ettha pana kiñcāpi anupasampannassa 
 terasa sammatiyo dātuṃ na vaṭṭati athakho upasampannakāle 
 laddhasammatiko pacchā anupasampannabhāve ṭhito taṃ sandhāya saṅghena 
 sammataṃ vāti vuttaṃ  Yassa pana byattassa sāmaṇerassa kevalaṃ 
 saṅghena vā sammatena vā bhikkhunā tvaṃ idaṃ kammaṃ karohīti bhāro 
 kato tādisaṃ sandhāya asammataṃ vāti vuttaṃ  Sesaṃ uttānameva  
 Tisamuṭaṭhānaṃ kāyacittato vācācittato kāyavācācittato ca samuṭṭhāti 
 kiriyā saññāvimokkhaṃ sacittakaṃ lokavajjaṃ kāyakammaṃ vacīkammaṃ 
 akusalacittaṃ dukkhavedananti  
                   Ujjhāpanasikkhāpadaṃ tatiyaṃ  
      {   } Catutthasikkhāpade  Hemantike kāleti hemantakāle 
 himapātasamaye  Kāyaṃ otāpentāti mañcapīṭhādīsu nisinnā bālātapena 
 kāyaṃ otāpentā  Kāle ārociteti yāgubhattādīsu yassa 
 kassaci kāle ārocite  Ovuṭṭhaṃ hotīti himavassena ovuṭṭhaṃ 
 tintaṃ hoti  {   } Avassikasaṅketeti vassikavassānaṃ māsāti evaṃ 
 appaññatte cattāro hemantike cattāro ca gimhake aṭṭha 
 māseti attho  Maṇḍape vāti sākhāmaṇḍape vā padaramaṇḍape 
 vā  Rukkhamūle vāti yassa kassaci rukkhassa heṭṭhā  Yattha 
  
  
 page     
 Kākā vā kulalā vā na ūhadantīti yattha dhuvasannivāsena kulāvake 
 katvā vasamānā ete kākakulalā vā aññe vā sakuṇā taṃ 
 senāsanaṃ na ūhadanti tādise rukkhamūle nikkhipituṃ anujānāmīti 
 tasmā yattha gocarappasutā sakuṇā vissamitvā gacchanti tassa 
 rukkhassa mūle nikkhipituṃ vaṭṭati  Yasmiṃ pana dhuvasannivāsena 
 kulāvake katvā vasanti tassa rukkhassa mūle na nikkhipitabbaṃ  
 Aṭṭha māseti vacanato yesu janapadesu vassakāle devo na vassati 
 tesupi janapadesu cattāro māse nikkhipituṃ na vaṭṭatiyeva  
 Avassikasaṅketeti vacanato yattha hemante devo vassati tattha 
 hemantepi ajjhokāse nikkhipituṃ na vaṭṭati gimhe pana sabbattha 
 vigatavalāhakaṃ visuddhaṃ nabhaṃ hoti evarūpe kāle kenacideva karaṇīyena 
 ajjhokāse mañcapīṭhaṃ nikkhipituṃ vaṭṭati  Abbhokāsikenāpi vattaṃ 
 jānitabbaṃ  Tassa hi sace puggalikamañco atthi tattheva 
 sayitabbaṃ  Saṅghikaṃ gaṇhantena vettena vā vākena vā vītamañco 
 gahetabbo  Tasmiṃ asati purāṇamañcako gahetabbo  Tasmiṃ 
 asati navavāyimo vā onaddhako vā gahetabbo gahetvā ca 
 pana ahaṃ ukkaṭṭharukkhamūliko ukkaṭṭhaabbhokāsikoti cīvarakuṭiṃpi 
 akatvā asamaye ajjhokāse vā rukkhamūle vā taṃ paññāpetvā 
 nipajjituṃ na vaṭṭati  Sace pana catugguṇenapi cīvarena katakuṭiṃ 
 atementaṃ rakkhituṃ na sakkoti sattāhavaddalikādīni bhavanti 
 bhikkhuno kāyānugatikattā vaṭṭati  Araññe paṇṇakuṭīsu vasantānaṃ 
  
  
 page     
 Sīlasampadāya pasannacittā manussā navamañcapīṭhaṃ denti 
 saṅghikaparibhogena paribhuñjathāti  Vasitvā gacchantehi sāmantavihāre 
 sabhāgabhikkhūnaṃ pesetvā gantabbaṃ  Sabhāgānaṃ abhāve anovassake 
 nikkhipitvā gantabbaṃ  Anovassake asati rukkhe laggetvā gantabbaṃ  
 Cetiyaṅgaṇe sammajjaniṃ gahetvā bhojanasālaṅgaṇaṃ vā uposathāgāraṅgaṇaṃ 
 vā pariveṇadivāṭṭhānaaggisālādīsu vā aññataraṃ sammajjitvā 
 dhovitvā koṭṭetvā puna sammajjanī mālakeyeva ṭhapetabbā  
 Uposathāgārādīsu aññatarasmiṃ gahetvā avasesāni sammajjantassāpi 
 eseva nayo  Yo pana bhikkhācāramaggaṃ sammajjanto gantukāmova 
 hoti tena sammajjitvā sace antarāmagge sālā atthi tattha 
 ṭhapetabbā  Sace natthi balāhakānaṃ anuṭṭhatabhāvaṃ sallakkhetvā 
 yāvāhaṃ gāmato nikkhamāmi tāva na vassissatīti jānantena yattha 
 katthaci nikkhipitvā puna paccāgacchantena pākatikaṭṭhāne ṭhapetabbā  
 Sace vassissatīti jānanto ajjhokāse ṭhapeti dukkaṭanti mahāpaccariyaṃ 
 vuttaṃ  Sace pana tatra tatreva sammajjanatthāya sammajjanī 
 nikkhittā hoti taṃ taṃ ṭhānaṃ sammajjitvā tattha tattheva nikkhipituṃ 
 vaṭṭati  Āsanasālaṃ sammajjantena vattaṃ jānitabbaṃ  Tatrīdaṃ 
 vattaṃ  Majjhato paṭṭhāya pādaṭṭhānabhimukhā vālikā haritabbā  
 Kacavaraṃ hatthehi gahetvā bahi chaḍḍetabbaṃ  {   } Masārakoti mañcapāde 
 vijjhitvā tattha aṭaniyo pavesetvā kato  Bundhikābaddhoti 
 aṭanīhi mañcapāde ḍaṃsāpetvā pallaṅkasaṅkhepena kato  Kulīrapādakoti 
  
  
 page     
 Assameṇḍakādīnaṃ pādasadisehi pādehi kato  Yo vā pana koci 
 vaṅkapādako ayaṃ vuccati kulīrapādako  Āhaccapādakoti ayaṃ 
 pana āhaccapādako nāma mañco aṅge vijjhitvā kato hotīti 
 evaṃ parato pāliyaṃyeva vutto  Tasmā aṭaniyo vijjhitvā tattha 
 pādasikhaṃ pavesetvā upari āṇiṃ datvā katamañco āhaccapādakoti 
 veditabbo  Pīṭhepi eseva nayo  Anto saṃveṭhetvā 
 baddhaṃ hotīti heṭṭhā ca upari ca vitthataṃ majjhe saṅkhittaṃ 
 paṇavasaṇṭhānaṃ katvā baddhaṃ hoti  Taṃ kira majjhe sīhabyagghacammaparikkhittaṃpi 
 karonti  Akappiyacammannāmettha natthi  Senāsanañhi 
 sovaṇṇamayaṃpi vaṭṭati  Tasmā taṃ mahagghaṃ hoti  Anupasampannaṃ 
 santharāpeti tassa palibodhoti yena santharāpitaṃ tassa 
 palibodho  Leḍḍupātaṃ atikkamantassa āpatti pācittiyassāti 
 thāmamajjhimassa purisassa leḍḍupātaṃ atikkamantassa pācittiyaṃ  
      Ayaṃ panettha vinicchayo  Thero bhojanasālāyaṃ bhattakiccaṃ katvā 
 daharaṃ āṇāpeti gaccha divāṭṭhāne mañcapīṭhaṃ paññāpehīti  
 So tathā katvā nisinno  Thero yathāruciṃ vicaritvā tattha 
 gantvā thavikaṃ vā uttarāsaṅgaṃ vā ṭhapeti  Tato paṭṭhāya 
 therassa palibodho  Nisīditvā sayaṃ gacchanto neva uddharati 
 na uddharāpeti leḍḍupātātikkame pācittiyaṃ  Sace pana thero 
 tattha thavikaṃ vā uttarāsaṅgaṃ vā aṭṭhapetvā caṅkamantova daharaṃ 
 gaccha tvanti bhaṇati tena idaṃ bhante mañcapīṭhanti ācikkhitabbaṃ  
  
  
 page     
 Sace pana thero vattaṃ jānāti tvaṃ gaccha ahaṃ pākatikaṃ 
 karissāmīti vattabbaṃ  Sace bālo hoti anuggahitavatto gaccha 
 mā idha tiṭṭha neva nisīdituṃ na nipajjituṃ demīti daharaṃ tajjetiyeva 
 daharena bhante sukhaṃ sayathāti kappaṃ labhitvā vanditvā gantabbaṃ  
 Tasmiṃ gate therasseva palibodho  Purimanayeneva cassa āpatti 
 veditabbā  Atha pana āṇattikkhaṇeyeva daharo mayhaṃ bhante 
 bhaṇḍakadhovanādi kiñci karaṇīyaṃ atthīti vadati thero ca naṃ tvaṃ 
 paññāpetvā gacchāhīti vatvā bhojanasālato nikkhamitvā aññattha 
 gacchati pāduddhārena kāretabbo  Sace tattheva gantvā 
 nisīdati purimanayeneva cassa leḍḍupātātikkame āpatti  Sace 
 pana thero sāmaṇeraṃ āṇāpeti sāmaṇere tattha mañcapīṭhaṃ 
 paññāpetvā nisinnepi bhojanasālato aññattha gacchanto pāduddhārena 
 kāretabbo  Gantvā nisinno puna gamanakāle leḍḍupātātikkame 
 āpattiyā kāretabbo  Sace pana āṇāpento mañcapīṭhaṃ 
 paññāpetvā tattheva nisīdāti āṇāpeti yatricchati tatra 
 gantvā āgantuṃ labhati  Sayaṃ pana pākatikaṃ akatvā gacchantassa 
 leḍḍupātātikkame pācittiyaṃ  Antarasannipāte mañcapīṭhāni 
 paññāpetvā nisinnehi gamanakāle ārāmikānaṃ idaṃ paṭisāmethāti 
 vattabbaṃ  Avatvā gacchantānaṃ leḍḍupātātikkame āpatti  
 Mahādhammassavanaṃ nāma hoti  Tattha uposathāgāratopi bhojanasālatopi 
 āharitvā mañcapīṭhāni paññāpenti  Āvāsikānaṃyeva palibodho  
  
  
 page     
 Sace āgantukā idaṃ amhākaṃ upajjhāyassa idaṃ ācariyassāti gaṇhanti 
 tato paṭṭhāya tesaṃyeva palibodho  Gamanakāle pākatikaṃ akatvā 
 leḍḍupātaṃ atikkamantānaṃ āpatti  Mahāpaccariyaṃ pana vuttaṃ 
 yāva aññe na nisīdanti tāva yehi paññattaṃ tesaṃ bhāro 
 aññesu āgantvā nisinnesu nisinnakānaṃ bhāro sace te 
 anuddharitvā vā anuddharāpetvā vā gacchanti dukkaṭaṃ  Kasmā  
 Anāṇattiyā paññāpitattāti  Dhammāsane paññatte yāva 
 ussārako vā dhammakathiko vā nāgacchati tāva paññāpakānaṃ 
 palibodho  Tasmiṃ āgantvā nisinne tassa palibodho  Sakalaṃ 
 ahorattaṃ dhammassavanaṃ hoti añño ussārako vā dhammakathiko 
 vā uṭṭhahati añño nisīdati yo yo āgantvā nisīdati 
 tassa tassa bhāro  Uṭṭhahantena pana idamāsanaṃ tumhākaṃ bhāroti 
 vatvā gantabbaṃ  Sacepi itarasmiṃ anāgateyeva paṭhamaṃ nisinno 
 uṭṭhāya gacchati tasmiṃ ca antoupacāraṭṭheyeva itaro āgantvā 
 nisīdati uṭṭhāya gato āpattiyā na kāretabbo  Sace pana 
 itarasmiṃ anāgateyeva paṭhamaṃ nisinno uṭṭhāyāsanā leḍḍupātaṃ 
 atikkamati āpattiyā kāretabbo  Sabbattha ca leḍḍupātātikkame 
 paṭhamapāde dukkaṭaṃ dutiye pācittiyanti ayaṃ nayo mahāpaccariyaṃ 
 vutto  
      {   } Cimilikaṃ vāti ādīsu cimilikā nāma sudhādiparikammakatāya 
 bhūmiyā vaṇṇānurakkhaṇatthaṃ katā hoti  Taṃ heṭṭhā pattharitvā 
  
  
 page     
 Upari kaṭasārakaṃ pattharanti  Uttarattharaṇaṃ nāma mañcapīṭhānaṃ upari 
 attharitabbakaṃ paccattharaṇaṃ  Bhummattharaṇaṃ nāma bhūmiyaṃ attharitabbā 
 kaṭasārakādivikati  Taṭṭikaṃ nāma tālapaṇṇehi vā vākehi vā 
 katā taṭṭikā  Cammakhaṇḍannāma sīhabyagghadīpiacchataracchacammādīsupi 
 yaṅkiñci cammaṃ  Aṭṭhakathāsu hi senāsanaparibhoge paṭikkhittacammaṃ 
 nāma na dissati  Tasmā sīhacammādīnaṃ pariharaṇeyeva 
 paṭikkhepo veditabbo  Pādapuñchanī nāma rajjukehi vā parilotikāhi 
 vā pādapuñchanatthaṃ katā  Phalakapīṭhaṃ nāma phalakamayaṃ pīṭhaṃ  Athavā 
 phalakañceva dārumayapīṭhañca  Etena sabbaṃpi dārubhaṇḍādi saṅgahitaṃ  
 Mahāpaccariyaṃ pana vitthāreneva vuttaṃ ādhārakaṃ pattapidhānaṃ 
 pādakaṭhalikaṃ tālapaṇṇaṃ vījanīpattakaṃ yaṅkiñci dārubhaṇḍaṃ antamaso 
 pānīyauḷuṅkaṃ pānīyasaṅkhaṃ ajjhokāse nikkhipitvā gacchantassa 
 dukkaṭanti  Mahāaṭṭhakathāyaṃ pana esa nayo dutiyasikkhāpade 
 dassito  Ajjhokāse rajanaṃ pacitvā rajanabhājanaṃ rajanauḷuṅko 
 rajanadoṇikāti sabbaṃ aggisālāyaṃ paṭisāmetabbaṃ  Sace aggisālā 
 natthi anovassake pabbhāre nikkhipitabbaṃ  Tasmiṃpi asati yattha 
 olokento bhikkhū passanti tādise ṭhāne ṭhapetvāpi gantuṃ 
 vaṭṭati  Aññassa puggaliketi yasmiṃ vissāsaggāho na ruhati 
 tassa santake dukkaṭaṃ yasmiṃ pana vissāso ruhati tassa santakaṃ 
 attano puggalikamiva hotīti mahāpaccariyādīsu vuttaṃ  {   } Āpucchaṃ 
 gacchatīti yo bhikkhu vā sāmaṇero vā ārāmiko vā lajjī hoti 
  
  
 page     
 Attano palibodhaṃ viya maññati yo tathārūpaṃ āpucchitvā gacchati 
 tassa anāpatti  Otāpento gacchatīti ātape otāpento 
 āgantvā uddharissāmīti gacchati  Evaṃ gacchato anāpatti  
 Kenaci palibuddhaṃ hotīti senāsanaṃ kenaci upaddūtaṃ hotīti attho  
 Sacepi hi vuḍḍhataro bhikkhu uṭṭhāpetvāva gaṇhāti sacepi yakkho 
 vā peto vā āgantvā nisīdati koci vā issaro āgantvā 
 gaṇhāti senāsanaṃ palibuddhaṃ hoti  Sīhabyagghādīsu vā pana taṃ 
 padesaṃ āgantvā ṭhitesupi senāsanaṃ palibuddhaṃ hotiyeva  Evaṃ 
 kenaci palibuddhena anuddharitvāpi gacchato anāpatti  Āpadāsūti 
 jīvitabrahmacariyantarāyesu  Sesaṃ uttānamevāti  
      Kaṭhinasamuṭṭhānaṃ kāyavācato kāyavācācittato ca samuṭṭhāti 
 kiriyākiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ 
 vacīkammaṃ ticittaṃ tivedananti  
                 Paṭhamasenāsanasikkhāpadaṃ catutthaṃ  
      {   } Dutiyasenāsanasikkhāpade  Bhisīti mañcakabhisī vā pīṭhakabhisī vā  
 Cimilikādīni purimasikkhāpade vuttappakārāniyeva  Nisīdananti sadasaṃ 
 veditabbaṃ  Paccattharaṇanti pāvāro kojavoti ettakameva vuttaṃ  
 Tiṇasanthāroti yesaṃ kesañci tiṇānaṃ santhāro  Esa nayo paṇṇasanthāre  
 Parikkhepaṃ atikkāmentassāti ettha paṭhamapādaṃ atikkāmentassa 
 dukkaṭaṃ  Dutiyātikkame pācittiyaṃ  Aparikkhittassa upacāro nāma 
 senāsanato dve leḍḍupātā  Anāpucchaṃ vā gaccheyyāti ettha 
  
  
 page     
 Bhikkhumhi sati bhikkhu āpucchitabbo  Tasmiṃ asati sāmaṇero 
 tasmiṃ asati ārāmiko tasmiṃpi asati yena vihāro kārito so 
 vihārassāmiko tassa vā kule yokoci āpucchitabbo  Tasmiṃpi 
 asati catūsu pāsāṇesu mañcaṃ ṭhapetvā mañce avasesamañcapīṭhāni 
 āropetvā upari bhisīādikaṃ dasavidhaṃpi seyyaṃ rāsiṃ karitvā dārubhaṇḍaṃ 
 mattikābhaṇḍaṃ paṭisāmetvā dvāravātapānāni pidahitvā gamiyavattaṃ 
 pūretvā gantabbaṃ  Sace pana senāsanaṃ ovassati chadanatthañca tiṇaṃ 
 vā iṭṭhakā vā ānītā honti sace ussahati chādetabbaṃ  No ce 
 sakkoti yo okāso anovassako tattha mañcapīṭhādiṃ nikkhipitvā 
 gantabbaṃ  Sace sabbaṃpi ovassati ussahantena antogāme 
 upāsakānaṃ ghare ṭhapetabbaṃ  Sace tepi saṅghikaṃ nāma bhante bhāriyaṃ 
 aggidāhādīnaṃ bhāyāmāti na sampaṭicchanti ajjhokāsepi pāsāṇānaṃ 
 upari mañcaṃ ṭhapetvā sesaṃ pubbe vuttanayeneva nikkhipitvā tiṇehi 
 ca paṇṇehi ca paṭicchādetvā gantuṃ vaṭṭati  Yaṃ hi tattha 
 aṅgamattaṃpi avasissati taṃ aññesaṃ tattha āgatānaṃ bhikkhūnaṃ upakāraṃ 
 bhavissatīti  {   } Vihārassa upacāreti ādīsu vihārassa upacāro nāma 
 pariveṇaṃ  Upaṭṭhānasālāti pariveṇabhojanasālā  Maṇḍapoti 
 pariveṇamaṇḍapo  Rukkhamūlanti pariveṇarukkhamūlaṃ  Ayaṃ tāva nayo 
 kurundaṭṭhakathāyaṃ vutto  Kiñcāpi vutto athakho vihāroti 
 antogabbho vā aññaṃ vā sabbaparicchannaṃ guttasenāsanaṃ veditabbaṃ  
 Vihārassa upacāreti tassa bahi āsanne okāse  Upaṭṭhānasālāyaṃ 
  
  
 page     
 Vāti bhojanasālāyaṃ vā  Maṇḍape vāti aparicchanne 
 paricchanne vāpi bahūnaṃ sannipātamaṇḍape  Rukkhamūle vattabbaṃ 
 natthi  Āpatti dukkaṭassāti vuttappakāraṃ hi dasavidhaṃ seyyaṃ 
 antogabbhādimhi guttaṭṭhāne ca paññāpetvā gacchantassa yasmā 
 seyyāpi senāsanaṃpi upacikādīhi palujjati vammikarāsiyeva hoti 
 tasmā pācittiyaṃ vuttaṃ  Bahi pana upaṭṭhānasālādīsu paññāpetvā 
 gacchantassa seyyamattameva nasseyya ṭhānassa aguttatāya na senāsanaṃ 
 tasmā ettha dukkaṭaṃ vuttaṃ  Mañcaṃ vā pīṭhaṃ vāti ettha yasmā 
 na sakkā mañcapīṭhaṃ sahasā upacikāhi khāyituṃ tasmā taṃ vihārepi 
 santharitvā gacchantassa dukkaṭaṃ vuttaṃ  Vihārūpacāre pana taṃ 
 vihāracārikaṃ āhiṇḍantāpi bhikkhū disvā paṭisāmessanti  {   } Uddharitvā 
 gacchatīti ettha uddharitvā gacchantena mañcapīṭhakavānaṃ sabbaṃ apanetvā 
 saṃharitvā cīvaravaṃse laggetvā gantabbaṃ  Pacchā āgantvā 
 vasanakabhikkhunāpi puna mañcapīṭhaṃ vāyitvā gacchantena tatheva kātabbaṃ  
 Antokuḍḍato seyyaṃ bahikuḍḍe paññāpetvā vasantena gamanakāle 
 gahitagahitaṭṭhāneyeva paṭisāmetabbā  Uparipāsādato oropetvā 
 heṭṭhāpāsāde vasantasasāpi eseva nayo  Rattiṭṭhānadivāṭṭhānesu 
 mañcapīṭhaṃ paññāpetvāpi gamanakāle puna gahitaṭṭhāneyeva ṭhapetabbaṃ  
 Āpucchaṃ gacchatīti ettha ayaṃ āpucchitabbānāpucchitabbavinicchayo  
 Yā tāva bhūmiyaṃ dīghasālā vā paṇṇasālā vā hoti yaṃ vā 
 rukkhatthambhesu katagehaṃ upacikānaṃ uṭṭhānaṭṭhānaṃ hoti tato 
  
  
 page     
 Pakkamantena tāva āpucchitvā pakkamitabbaṃ  Tasmiṃ hi katipayāni 
 divasāni ajaggiyamāne vammikāva santiṭṭhanti  Yaṃ pana 
 pāsāṇapiṭṭhiyaṃ vā pāsāṇatthambhesu vā katasenāsanaṃ siluccayaleṇaṃ vā 
 sudhālittasenāsanaṃ vā yattha upacikāsaṅkā natthi tato pakkamantassa 
 āpucchitvāpi anāpucchitvāpi gantuṃ vaṭṭati  Āpucchanaṃ 
 pana vattaṃ  Sace tādisepi senāsane ekena passena upacikā 
 ārohanti āpucchitvāva gantabbaṃ  Yo pana āgantuko bhikkhu 
 saṅghikaṃ senāsanaṃ gahetvā vasantaṃ bhikkhuṃ anuvattanto attano 
 senāsanaṃ aggahetvā vasati  Yāva so na gaṇhāti tāva taṃ 
 senāsanaṃ purimabhikkhusseva palibodho  Yadā pana so senāsanaṃ 
 gahetvā attano issariyena vasati tato paṭṭhāya āgantukasseva 
 palibodho  Sace ubhopi vibhajitvā gaṇhanti ubhinnaṃpi palibodho  
 Mahāpaccariyaṃ pana vuttaṃ sace dve tayo ekato hutvā 
 paññāpenti gamanakāle sabbehi āpucchitabbaṃ  Tesu 
 ce paṭhamaṃ gacchanto pacchimo jaggissatīti ābhogaṃ katvā gacchati 
 vaṭṭati  Pacchimassa ābhogena mutti natthi  Bahū ekaṃ pesetvā 
 santharāpenti gamanakāle sabbehi āpucchitabbaṃ ekaṃ vā pesetvā 
 āpucchitabbaṃ  Aññato mañcapīṭhādīni ānetvā aññatra vasitvāpi 
 gamanakāle tattheva netabbāni  Sace aññato ānetvā vasamānassa 
 añño vuḍḍhataro āgacchati na paṭibāhitabbo mayā bhante 
 aññāvāsato ānītaṃ pākatikaṃ kareyyāthāti vattabbaṃ  Tena evaṃ 
  
  
 page     
 Karissāmīti sampaṭicchite itarassa gantuṃ vaṭṭati  Evaṃ aññattha 
 haritvāpi saṅghikaparibhogena paribhuñjantassa hi naṭṭhaṃ vā jiṇṇaṃ vā 
 corehi vā haṭaṃ gīvā na hoti puggalikaparibhogena paribhuñjantassa 
 pana gīvā hoti  Aññassa mañcapīṭhaṃ pana saṅghikaparibhogena vā 
 puggalikaparibhogena vā paribhuñjantassa naṭṭhaṃ gīvāyeva  Kenaci 
 palibuddhaṃ hotīti vuḍḍhatarabhikkhuissarayakkhasīhavāḷamigakaṇhasappādīsu 
 kenaci senāsanaṃ palibuddhaṃ hoti  Sāpekkho gantvā tattha ṭhito 
 āpucchati kenaci palibuddho hotīti ajjeva āgantvā 
 paṭijaggissāmīti evaṃ sāpekkho nadīpāraṃ vā gāmantaraṃ vā gantvā 
 yatthassa gamanacittaṃ uppannaṃ tattheva ṭhito kañci pesetvā 
 āpucchati nadīpūrarājacorādīsu vā kenaci palibuddho hoti  
 Upaddūto na sakkoti paccāgantuṃ evaṃ tassapi anāpatti  Sesaṃ 
 paṭhamasikkhāpade vuttanayameva saddhiṃ samuṭṭhānādīhi  
                 Dutiyasenāsanasikkhāpadaṃ pañcamaṃ  
      {   } Chaṭṭhasikkhāpade  Palibuddhantīti paṭhamataraṃ gantavā pattacīvaraṃ 
 atiharitvā rumbhitvā tiṭṭhanti  There bhikkhū vuṭṭhāpentīti amhākaṃ 
 āvuso pāpuṇātīti vassaggena gahetvā vuṭṭhāpenti  Anūpakhajja 
 seyyaṃ kappentīti tumhākaṃ bhante mañcaṭṭhānaṃyeva pāpuṇāti 
 na sabbo vihāro amhākandāni idaṃ ṭhānaṃ pāpuṇātīti 
 anuppavisitvā mañcapīṭhaṃ paññāpetvā nisīdantipi nipajjantipi sajjhāyaṃpi 
 karonti  {   } Jānanti anuṭṭhāpanīyo ayanti jānanto  Tenevassa 
  
  
 page     
 Vibhaṅge vuḍḍhoti jānātīti ādi vuttaṃ  Vuḍḍho hi attano 
 vuḍḍhatāya anuṭṭhāpanīyo gilāno gilānatāya  Saṅgho pana 
 bhaṇḍagārikassa vā dhammakathikavinayadharādīnaṃ vā gaṇavācakaācariyassa 
 vā bahūpakārataṃ guṇavisiṭṭhatañca sallakkhento dhuvavāsatthāya vihāraṃ 
 sammannitvā deti  Tasmā yassa saṅghena dinno sopi 
 anuṭṭhāpanīyo  Kāmaṃ cettha gilānassāpi saṅghoyeva anucchavikaṃ senāsanaṃ 
 deti gilāno pana apaloketvā saṅghena adinnasenāsanopi na 
 pīḷetabbo anukampitabboti dassetuṃ visuṃ vutto  {   } Upacāreti 
 ettha mañcapīṭhānaṃ tāva mahallake vihāre samantā diyaḍḍho hattho 
 upacāro  Khuddake yato pahoti tato diyaḍḍho hattho  
 Pāde dhovitvā pavisantassa passāvatthāya nikkhamantassa ca yāva 
 dvāre nikkhittapādadhovanapāsāṇaṭṭhānato passāvaṭṭhānato ca 
 mañcapīṭhaṃ tāva diyaḍḍhahatthavitthāro maggo upacāro nāma  
 Tasmiṃ mañcassa vā pīṭhassa vā upacāre ṭhitassa vā bhikkhuno 
 pavisantassa vā nikkhamantassa vā upacāre yo anūpakhajja seyyaṃ 
 kappetukāmo seyyaṃ santharati vā santharāpeti vā āpatti 
 dukkaṭassa  Abhinisīdati vā abhinipajjati vāti ettha abhinisīdanamattena 
 abhinipajjanamatteneva vā pācittiyaṃ  Sace pana dvepi karoti 
 dve pācittiyāni  Uṭṭhāyuṭṭhāya nisīdato vā nipajjato vā 
 payoge payoge pācittiyaṃ  {   } Upacāraṃ ṭhapetvā seyyaṃ santharati 
 vā santharāpeti vāti imasmiṃ ito pare ca vihārassa upacāreti 
  
  
 page     
 Ādike dukkaṭavārepi yathā idha abhinisīdanaabhinipajjanamatte ubhayakaraṇe 
 payogabhede ca pācittiyappabhedo vutto evaṃ dukkaṭappabhedo 
 veditabbo  Evarūpena hi visabhāgapuggalena ekavihāre vā 
 ekapariveṇe vā vasantena attho natthi tasmā sabbatthevassa nivāso 
 vārito  Aññassa puggaliketi idhāpi vissāsikassa puggalikaṃ 
 attano puggalikasadisameva tattha anāpatti  {   } Āpadāsūti sace 
 bahi vasantassa jīvitabrahmacariyantarāyo hoti evarūpāsu āpadāsu 
 yo pavisati tassāpi anāpatti  Sesaṃ uttānamevāti  
 Paṭhamapārājikasamuṭṭhānaṃ kiriyā saññāvimokkhaṃ sacittakaṃ lokavajjaṃ 
 kāyakammaṃ akusalacittaṃ dukkhavedananti  
                   Anūpakhajjasikkhāpadaṃ chaṭṭhaṃ  
      {   } Sattamasikkhāpade  Ekena payogena bahukepi dvāre 
 atikkāmetīti ye catubbhūmikapañcabhūmikapāsādā chassattaaṭṭhakoṭṭhakāni vā 
 catūrassasālāni   tādisesu senāsanesu hatthesu vā gīvāyaṃ vā 
 gahetvā antarā aṭṭhapento ekena payogena atikkāmeti ekameva 
 pācittiyaṃ  Ṭhapetvā ṭhapetvā nānāpayogehi atikkāmentassa 
 dvāragaṇanāya pācittiyāni  Hatthena anāmasitvā nikkhamāti 
 vatvā vācāya nikkaḍḍhantassāpi eseva nayo  Aññaṃ āṇāpetīti 
 ettha imaṃ nikkaḍḍhāti āṇattamatte dukkaṭaṃ  Sace so 
 sakiṃ āṇatto bahukepi dvāre atikkāmeti ekaṃ pācittiyaṃ  
  Footnote     itthīliṅgo kātabbo  
  
  
 page     
 Sace pana ettakāni dvārāni nikkaḍḍhāhīti vā yāva mahādvāraṃ 
 tāva nikkaḍḍhāhīti vā evaṃ niyāmetvā āṇatto hoti 
 dvāragaṇanāya pācittiyāni  Tassa parikkhāranti yaṅkiñci tassa santakaṃ 
 pattacīvaraparissāvanadhamakarakamañcapīṭhabhisībimbohanādibhedaṃ antamaso 
 rajanachallimpi yo nikkaḍḍhati vā nikkaḍḍhāpeti vā tassa vatthugaṇanāya 
 dukkaṭāni  Gāḷhaṃ bandhitvā ṭhapitakesu pana ekāva āpattīti 
 mahāpaccariyaṃ vuttaṃ  {   } Aññassa puggaliketi idhāpi vissāsikapuggalikaṃ 
 attano puggalikasadisameva  Yathā ca idha evaṃ sabbattha  Yattha 
 pana viseso bhavissati tattha vakkhāma  {   } Alajjiṃ nikkaḍḍhati vā 
 nikkaḍḍhāpeti vāti ādīsu bhaṇḍanakārakakalahakārakameva 
 sakalasaṅghārāmato nikkaḍḍhituṃ labhati  So hi pakkhaṃ labhitvā saṅghaṃpi 
 bhindeyya  Alajjiādayo pana attano vasanaṭṭhānatoyeva 
 nikkaḍḍhitabbā  Sakalasaṅghārāmato te nikkaḍḍhituṃ na vaṭṭati  
 Ummattakassāti sayaṃ ummattakassa anāpatti  Sesaṃ uttānamevāti  
 Tisamuṭṭhānaṃ kāyacittato vācācittato kāyavācācittato ca samuṭṭhāti 
 kiriyā saññāvimokkhaṃ sacittakaṃ lokavajjaṃ kāyakammaṃ vacīkammaṃ 
 akusalacittaṃ dukkhavedananti  
                   Nikkaḍḍhanasikkhāpadaṃ sattamaṃ  
      {   } Aṭṭhamasikkhāpade  Upari vehāsakuṭiyāti upari acchannatalāya 
 dvibhūmikakuṭiyā vā tibhūmikādikuṭiyā vā  Mañcaṃ sahasā abhinisīdatīti 
 mañcaṃ sahasā abhibhavitvā ajjhottharitvā nisīdi  Bhummatthe 
  
  
 page     
 Vā etaṃ upayogavacanaṃ  Mañce nisīdatīti attho  Abhīti idaṃ 
 pana padasobhanatthaṃ upasaggamattameva  Patitvāti nipatitvā 
 nikkhamitvā vā  Tassa hi upari āṇipi na dinnā tasmā 
 nikkhanto  Vissaramakāsīti virūpaṃ āturassaraṃ akāsi  {   } Vehāsakuṭī 
 nāma majjhimassa purisassa asīsaghaṭṭāti yā pamāṇamajjhimassa 
 purisassa sabbaheṭṭhimāhi tulāhi sīsaṃ na ghaṭṭeti  Etena idha 
 adhippetavehāsakuṭi dassitā hoti  Na vehāsakuṭilakkhaṇaṃ dassitaṃ  
 Yā hi kāci upari acchannatalā dvibhūmikā kuṭī vā tibhūmikādikuṭī 
 vā vehāsakuṭīti vuccati  Idha pana asīsaghaṭṭā adhippetā  
 Abhinisīdanādīsu pubbe vuttanayeneva payogavasena āpattibhedo 
 veditabbo  {   } Avehāsakuṭiyāti bhūmiyaṃ katapaṇṇasālādīsu anāpatti  
 Na hi sakkā tattha parassa pīḷā kātuṃ  Sīsaghaṭṭāyāti yā 
 sīsaghaṭṭā hoti tatthāpi anāpatti  Na hi sakkā tattha 
 heṭṭhāpāsāde anonatena vicarituṃ tasmā asañcaraṇaṭṭhānattā parassa 
 pīḷā na bhavissati  Heṭṭhā aparibhogaṃ hotīti yasmā heṭṭhā 
 dabbasambhārādīnaṃ nikkhittattā aparibhogaṃ hoti tatthāpi anāpatti  
 Padarasañcitaṃ hotīti yassā upari talaṃ dāruphalakehi vā ghanasanthataṃ 
 hoti sudhādiparikammakataṃ vā tatthāpi anāpatti  Paṭṭāṇi dinnā 
 hotīti mañcapīṭhādīnaṃ pādasikhāsu āṇi dinnā hoti  Yattha 
 nisīdantepi na nipatanti tādise mañcapīṭhe nisīdatopi anāpatti  
  
  
 page     
 Tasmiṃ ṭhitoti āhaccapādake mañce vā pīṭhe vā ṭhito upari 
 nāgadantakādīsu laggitakaṃ cīvaraṃ vā kiñci vā gaṇhāti aññaṃ vā 
 laggeti tassāpi anāpatti  Sesaṃ uttānameva  
 Eḷakalomasamuṭṭhānaṃ kāyato ca kāyacittato ca samuṭṭhāti kiriyā 
 nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ 
 tivedananti  
                  Vehāsakuṭīsikkhāpadaṃ aṭṭhamaṃ  
      {   } Navamasikkhāpade  Yāva dvārakosāti ettha dvārakoso 
 nāma piṭṭhisaṅghāṭassa sāmantā kavāṭavitthārappamāṇo okāso  
 Mahāpaccariyaṃ pana dvārabāhato paṭṭhāya diyaḍḍhahatthoti vuttaṃ  
 Kurundiyaṃ dvārassa ubhosu passesu kavāṭappamāṇanti vuttaṃ  
 Mahāaṭṭhakathāyaṃ kavāṭaṃ nāma diyaḍḍhahatthaṃpi hoti dvihatthaṃpi 
 aḍḍhateyyahatthaṃpīti vuttaṃ  Taṃ suvuttaṃ  Tadeva hi sandhāya 
 bhagavatā piṭṭhisaṅghāṭassa sāmantā hatthapāsāti ayaṃ ukkaṭṭhaparicchedo 
 kato  Aggalaṭṭhapanāyāti sakavāṭadvārabandhaṭṭhapanāya sakavāṭassa 
 dvārabandhassa niccalabhāvatthāyāti attho  Dvāraṭṭhapanāyāti 
 idaṃpi hi padabhājanaṃ imamevatthaṃ sandhāya bhāsitaṃ  Ayaṃ panettha 
 adhippāyo  Kavāṭaṃ hi lahuparivattakaṃ vivaraṇakāle bhittiṃ āhanati 
 pidahanakāle dvārabandhaṃ tena āhananena bhitti kampati tato 
 mattikā calati calitvā sithilā vā hoti patati vā  Tenāha 
 bhagavā yāva dvārakosā aggalaṭṭhapanāyāti  Tattha kiñcāpi 
  
  
 page     
 Idannāma kattabbanti neva mātikāyaṃ na padabhājane vuttaṃ 
 atthuppattiyaṃ pana punappunaṃ chādāpesi punappunaṃ limpāpesīti 
 adhikārato yāva dvārakosā aggalaṭṭhapanāya punappunaṃ limpitabbo 
 vā limpāpetabbo vāti evamattho daṭṭhabbo  Yaṃ pana 
 padabhājane piṭṭhisaṅghāṭassa sāmantā hatthapāsāti vuttaṃ tattha 
 yassa vemajjhe dvāraṃ hoti uparibhāge ca uccā bhitti tassa tīsu 
 disāsu sāmantā hatthapāsā upacāro hoti  Khuddakassa vihārassa 
 dvīsu disāsu upacāro hoti  Tatrāpi yaṃ bhittiṃ vivariyamānaṃ 
 kavāṭaṃ āhanati sā aparipūraupacārāpi hoti  Ukkaṭṭhaparicchedena 
 pana tīsu disāsu sāmantā hatthapāsā dvārassa niccalabhāvatthāya 
 lepo anuññāto  Sace pana dvārassa adhobhāgepi lepokāso 
 atthi taṃpi limpituṃ vaṭṭati  Ālokasandhiparikammāyāti 
 ettha ālokasandhīti vātapānakavāṭakā vuccanti  Te vivaraṇakāle 
 vidatthimattampi atirekampi bhittippadesaṃ paharanti  Upacāro 
 panettha sabbadisāsu labbhati  Tasmā sabbadisāsu kavāṭavitthārappamāṇo 
 okāso ālokasandhiparikammatthāya limpitabbo vā 
 limpāpetabbo vāti ayamettha adhippāyo  Setavaṇṇanti ādikaṃ 
 na mātikāpadabhājanaṃ  Iminā hi vihārassa bhārikattannāma natthīti 
 padabhājaneyeva anuññātaṃ  Tasmā sabbametaṃ yathāsukhaṃ kattabbaṃ  
 Evaṃ lepakammaṃ yaṃ kattabbaṃ taṃ dassetvā puna yaṃ chadane 
 kattabbaṃ taṃ dassetuṃ dvitticchadanassāti ādi vuttaṃ  Tattha 
  
  
 page     
 Dvitticchadanassa pariyāyanti chadanassa dvittipariyāyaṃ  Pariyāyo 
 vuccati parikkhepo  Parikkhepadvayaṃ vā parikkhepattayaṃ vā 
 adhiṭṭhātabbanti attho  Appaharite ṭhitenāti aharite ṭhitena  Haritanti 
 cettha sattadhaññappabhedaṃ pubbannaṃ muggamāsatilakulatthaalābu 
 kumbhaṇḍaādibhedañca aparannaṃ adhippetaṃ  Tenevāha haritannāma pubbannaṃ 
 aparannanti  Sace harite ṭhito adhiṭṭhāti āpatti dukkaṭassāti 
 ettha pana yasmiṃpi khette vuttaṃ vījaṃ na tāva sampajjati vasse 
 vā pana patite sampajjissati etampi haritasaṅkhyameva gacchati  
 Tasmā evarūpe khettepi ṭhitena na adhiṭṭhātabbaṃ  Ahariteyeva 
 ṭhitena adhiṭṭhātabbaṃ  Tatrāpi ayaṃ paricchedo piṭṭhivaṃsassa vā 
 kūṭāgārakaṇṇikāya vā uparithūpikāya vā passe nisinno 
 chadanamukhavaṭṭiantena olokento yasmiṃ bhūmibhāge ṭhitaṃ passati yasmiṃ 
 ca bhūmibhāge ṭhito taṃ uparinisinnakaṃ passati tasmiṃ ṭhātabbaṃ  
 Tassa anto aharitepi ṭhatvā adhiṭṭhātuṃ na labbhati  Kasmā  
 Vihārassa hi patantassa ayaṃ patanokāsoti  {   } Maggena 
 chādentassāti ettha maggena chādanaṃ nāma aparikkhipitvā ujukameva 
 chādanaṃ  Taṃ iṭṭhakasilāsudhāhi labbhati  Dve magge 
 adhiṭṭhahitvāti dve maggā sace ducchannā honti apanetvāpi 
 punappunaṃ chādāpetuṃ labbhati  Tasmā yathā icchati tathā 
 dve magge adhiṭṭhahitvā tatiyaṃ maggaṃ idāni evaṃ chādehīti 
 āṇāpetvā pakkamitabbaṃ  Pariyāyenāti parikkhepena  Evaṃ 
  
  
 page     
 Chadanaṃ pana tiṇapaṇṇehi labbhati  Tasmā idhāpi yathā 
 icchati tathā dve pariyāye adhiṭṭhahitvā tatiyaṃ pariyāyaṃ 
 idāni evaṃ chādehīti āṇāpetvā pakkamitabbaṃ  Sace pana 
 na pakkamati tuṇhībhūtena ṭhātabbaṃ  Sabbaṃpi cetaṃ chādanaṃ 
 chādanūpari veditabbaṃ  Uparūparicchanno hi vihāro ciraṃ 
 anovassako hotīti maññamānā evaṃ chādenti  Tato ce 
 uttarinti tiṇṇaṃ maggānaṃ vā pariyāyānaṃ vā upari catutthe 
 magge vā pariyāye vā  {   } Karaḷe karaḷeti tiṇamuṭṭhiyaṃ tiṇamuṭṭhiyaṃ  
 Sesamettha uttānamevāti  Chassamuṭṭhānaṃ kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                  Mahallakavihārasikkhāpadaṃ navamaṃ  
      {   } Dasamasikkhāpade  Jānaṃ sappāṇakanti sappāṇakaṃ etanti 
 yathā vā tathā vā jānanto  Siñceyya vā siñcāpeyya vāti 
 tena udakena sayaṃ vā siñceyya aññaṃ vā āṇāpetvā 
 siñcāpeyya  Pāliyaṃ pana siñceyyāti sayaṃ siñcatīti īdisānaṃ vacanānaṃ 
 attho pubbe vuttanayeneva veditabbo  Tattha dhāraṃ avicchinditvā 
 siñcantassa ekasmiṃ udakaghaṭe ekāva āpatti  Esa nayo 
 sabbabhājanesu  Dhāraṃ vicchindantassa pana payoge payoge āpatti  
 Mātikaṃ sammukhaṃ karoti divasaṃpi sandatu ekāva āpatti  Sace 
 tattha tattha bandhitvā aññato aññato neti payoge payoge 
 āpatti  Sakaṭabhāramattañcepi tiṇaṃ ekappayogena udake 
  
  
 page     
 Pakkhipati ekāva āpatti  Ekekaṃ tiṇaṃ vā paṇṇaṃ vā 
 pakkhipantassa payoge payoge āpatti  Mattikāyapi aññesupi 
 kaṭṭhakaddamagomayādīsu eseva nayo  Idaṃ pana mahāudakaṃ sandhāya 
 na vuttaṃ  Yaṃ tiṇe vā mattikāya vā pakkhittāya pariyādānaṃ 
 gacchati āvilaṃ vā hoti yattha pāṇakā maranti tādisaṃ udakaṃ 
 sandhāya vuttanti veditabbaṃ  Sesamettha uttānamevāti  Tisamuṭṭhānaṃ 
 kāyacittato vācācittato kāyavācācittato ca samuṭṭhāti kiriyā 
 saññāvimokkhaṃ sacittakaṃ paṇṇattivajjaṃ kāyakammaṃ vacīkammaṃ ticittaṃ 
 tivedananti  
                    Sappāṇakasikkhāpadaṃ dasamaṃ 
      samatto vaṇṇanākkamena senāsanavaggo dutiyo  
      {      } Bhikkhunīvaggassa paṭhamasikkhāpade  Lābhino hontīti ettha 
 na tesaṃ bhikkhuniyo denti na dāpenti  Mahākulehi pabbajitā pana 
 kuladhītaro attano santikaṃ āgatānaṃ ñātimanussānaṃ kuto ayye 
 ovādaṃ uddesaṃ paripucchaṃ labhathāti pucchantānaṃ asuko ca asuko ca 
 thero ovadatīti asītimahāsāvake uddisitvā kathānusārena tesaṃ 
 sīlasutācārajātigottādibhedaṃ vijjamānaguṇaṃ kathayanti  Evarūpā hi 
 vijjamānaguṇā kathetuṃ vaṭṭanti  Tato pasannacittā manussā 
 therānaṃ cīvarādibhedaṃ mahantaṃ lābhasakkāraṃ abhihariṃsu  Tena vuttaṃ 
 lābhino honti cīvara  pe  Parikkhāranti    Bhikkhuniyo 
 upasaṅkamitvāti tesaṃ kira santike tāsu ekā bhikkhunīpi na āgacchati 
  Footnote     vi  mahāvibhaṅga        
  
  
 page     
 Abhiṇhaṃ lābhataṇhāya pana ākaḍḍhiyamānahadayā tāsaṃ upassayaṃ 
 agamaṃsu  Taṃ sandhāya vuttaṃ bhikkhuniyo upasaṅkamitvāti  Tāpi 
 bhikkhuniyo calacittatāya tesaṃ vacanaṃ akaṃsuyeva  Tena vuttaṃ athakho 
 tā bhikkhuniyo  pe  Nisīdiṃsūti    Tiracchānakathanti saggamaggagamanepi 
 tiracchānabhūtaṃ rājakathādimanekavidhaṃ niratthakakathaṃ  Iddhoti samiddho  
 Sahitattho gambhīro bahuraso lakkhaṇapaṭivedhasaṃyuttoti adhippāyo  
      {      } Anujānāmi bhikkhaveti ettha yasmā te bhikkhū mā tumhe bhikkhave 
 bhikkhuniyo ovaditthāti vuccamānā adhiṭṭhasaccattā tathāgate āghātaṃ 
 bandhitvā apāyūpagā bhaveyyuṃ tasmā tesaṃ taṃ apāyūpagataṃ 
 pariharanto bhagavā aññeneva upāyena te bhikkhunovādato 
 paribāhire kattukāmo idaṃ bhikkhunīovādasammatiṃ anujānātīti 
 veditabbo  Evaṃ idha paribāhire kattukāmyatāya anujānitvā 
 parato karontova anujānāmi bhikkhave aṭṭhahaṅgehi samannāgatanti   
 ādimāha  Imāni hi aṭṭha aṅgāni chabbaggiyānaṃ supinantenapi 
 na bhūtapubbānīti  
      Tattha sīlamassa atthīti sīlavā  Idāni yañca atthi sīlaṃ 
 yathā ca tassa atthi nāma hoti taṃ dassento pāṭimokkhasaṃvarasaṃvutoti 
 ādimāha  Tattha pāṭimokkhova saṃvaro pāṭimokkhasaṃvaro  
 Pāṭimokkhasaṃvarena saṃvuto samannāgatoti pāṭimokkhasaṃvarasaṃvuto  
 Viharatīti vattati  Vuttaṃ hetaṃ vibhaṅge pāṭimokkhanti sīlaṃ 
 patiṭṭhā ādi caraṇaṃ saṃyamo saṃvaro mukhaṃ pamukhaṃ kusalānaṃ dhammānaṃ 
  Footnote        vi  mahāvibhaṅga            
  
  
 page     
 Samāpattiyā saṃvaroti kāyiko avītikkamo vācasiko avītikkamo 
 kāyikavācasiko avītikkamo saṃvutoti iminā pāṭimokkhasaṃvarena 
 upeto hoti samupeto upagato   samupāgato uppanno samuppanno 
 samannāgato tena vuccati pāṭimokkhasaṃvarasaṃvutoti viharatīti iriyati 
 vattati pāleti yapeti yāpeti carati viharati tena vuccati viharatīti    
 Ācāragocarasampannoti micchājīvapaṭisedhakena naveḷudānādinā 
 ācārena vesiyādiagocaraṃ pahāya saddhāsampannakulādinā ca gocarena 
 sampanno ācāragocarasampanno  Aṇumattesu vajjesu bhayadassāvīti 
 appamattakesu vajjesu bhayadassāvī  Tāni vajjāni bhayato 
 dassanasīloti vuttaṃ hoti  Samādāya sikkhati sikkhāpadesūti 
 adhisīlasikkhādibhāvena tidhā ṭhitesu sikkhāpadesu taṃtaṃ sikkhāpadaṃ samādāya 
 sammā ādāya sādhukaṃ gahetvā avijahanto sikkhatīti attho  
 Ayamettha saṅkhepo  Vitthāraṃ pana yo icchati tena 
 papañcasūdaniyaṃ vā majjhimaṭṭhakathāyaṃ sammohavinodaniyaṃ vā vibhaṅgaṭṭhakathāyaṃ 
 visuddhimaggato vā gahetabbo  Bahuṃ sutamassāti bahussuto  
 Sutaṃ dhāretīti sutadharo  Yadassa taṃ bahussutaṃ nāma taṃ na 
 sutamattameva athakho taṃ dhāretīti attho  Mañjusāyaṃ viya ratanaṃ 
 sutaṃ sannicitamasminti sutasannicayo  Etena yaṃ so sutaṃ dhāreti 
 tassa mañjusāya gopetvā sannicitaratanasseva cirakālenāpi avināsaṃ 
 dasseti  Idāni taṃ sutaṃ sarūpato dassento yete dhammāti 
 ādimāha  Taṃ verañjakaṇḍe vuttanayameva  Idaṃ panettha 
  Footnote     pāliyaṃ upāgatoti dissati     abhi  vi         
  
  
 page     
 Nigamanaṃ  Tathārūpāssa dhammā bahussutā honti tasmā bahussuto 
 dhatā tasmā sutadharo vacasā paricitā manasānupekkhitā diṭṭhiyā 
 supaṭividdhā tasmā sutasannicayo  Tattha vacasā paricitāti vācāya 
 paguṇīkatā  Manasānupekkhitāti manasā anupekkhitā āvajjantassa 
 dīpasahassena obhāsitā viya honti  Diṭṭhiyā supaṭividdhāti atthato 
 ca kāraṇato ca paññāya suṭṭhu paṭividdhā supaccakkhīkatā honti  
      Ayaṃ pana bahussuto nāma tividho hoti nissayamuccanako 
 parisūpaṭṭhāpako bhikkhunovādakoti  Tattha nissayamuccanakena 
 upasampadāya pañcavassena sabbantimena paricchedena dve mātikā 
 paguṇā vācuggatā kātabbā pakkhadivasesu dhammassavanatthāya 
 suttantato cattāro bhāṇavārā sampattānaṃ parikathanatthāya 
 andhakavindamahārāhulovādaambaṭṭhasadiso eko kathāmaggo 
 saṅghabhattamaṅgalāmaṅgalesu anumodanatthāya tisso anumodanā 
 uposathappavāraṇādijānanatthaṃ kammākammavinicchayo samaṇadhammakaraṇatthaṃ 
 samādhivasena vā vipassanāvasena vā arahattapariyosānamekaṃ kammaṭṭhānaṃ 
 ettakaṃ uggahetabbaṃ  Ettāvatā hi ayaṃ bahussuto hoti cātuddiso 
 yattha katthaci attano issariyena vasituṃ labhati  Parisūpaṭṭhāpakena 
 upasampadāya dasavassena sabbantimena paricchedena parisaṃ abhivinaye 
 vinetuṃ dve vibhaṅgā paguṇā vācuggatā kātabbā  
 Asakkontena tīhi janehi saddhiṃ parivattanakkhamā kātabbā  
 Kammākammañca khandhakavattañca uggahetabbaṃ  Parisāya pana 
  
  
 page     
 Abhidhammavinayanatthaṃ sace majjhimabhāṇako hoti mūlapaṇṇāsako 
 uggahetabbo  Dīghabhāṇakena mahāvaggopi  Saṃyuttabhāṇakena 
 heṭṭhimā vā tayo vaggā mahāvaggo vā  Aṅguttarabhāṇakena 
 heṭṭhā vā upari vā upadḍhanikāyo uggahetabbo  Asakkontena 
 tikkanipātato paṭṭhāya heṭṭhā uggahetuṃpi vaṭṭati  Mahāpaccariyaṃ 
 pana ekaṃ gaṇhantena catukkanipātaṃ vā pañcakanipātaṃ vā 
 uggahetuṃpi vaṭṭatīti vuttaṃ  Jātakabhāṇakena saaṭṭhakathaṃ jātakaṃ 
 uggahetabbaṃ  Tato oraṃ na vaṭṭati  Dhammapadaṃpi saha vatthunā 
 uggahetuṃ vaṭṭatīti mahāpaccariyaṃ vuttaṃ  Tato tato samuccayaṃ 
 katvā mūlapaṇṇāsakamattaṃpi vaṭṭati na vaṭṭatīti  Na vaṭṭatīti 
 kurundaṭṭhakathāyaṃ paṭikkhittaṃ  Itarāsu vicāraṇāyeva natthi  
 Abhidhamme kiñci gahetabbanti na vuttaṃ  Yassa pana saaṭṭhakathaṃpi 
 vinayapiṭakaṃ abhidhammapiṭakañca paguṇaṃ suttante ca vuttappakāro 
 gaṇṭho natthi parisaṃ upaṭṭhāpetuṃ na labhati  Yena pana 
 suttantato ca vinayato ca vuttappamāṇo gaṇṭho uggahito ayaṃ 
 parisūpaṭṭhāpako bahussuto hoti disāpāmokkho yenakāmaṃgamo 
 parisaṃ upaṭṭhāpetuṃ labhati  Bhikkhunovādakena pana saaṭṭhakathāni 
 tīni piṭakāni uggahetabbāni  Asakkontena catūsu nikāyesu 
 ekassa aṭṭhakathā paguṇā kātabbā  Ekanikāyena hi 
 sesanikāyesupi pañhaṃ kathetuṃ sakkissati  Sattasu pakaraṇesu 
 catuppakaraṇassa aṭṭhakathā paguṇā kātabbā  Tattha laddhanayena 
  
  
 page     
 Hi sesaspakaraṇesu pañhaṃ kathetuṃ sakkissati  Vinayapiṭakaṃ pana 
 nānatthaṃ nānākaraṇaṃ tasmā taṃ saddhiṃ aṭṭhakathāya paguṇaṃ 
 kātabbameva  Ettāvatā ca bhikkhunovādako bahussuto nāma 
 hotīti  
      Ubhayāni kho panassāti ādi pana yasmā aññasmiṃ sakale 
 navaṅgepi bāhusacce sati saaṭṭhakathaṃ vinayapiṭakaṃ vinā na vaṭṭatiyeva 
 tasmā visuṃ vuttaṃ  Tattha vitthārenāti ubhatovibhaṅgena saddhiṃ  
 Svāgatānīti suṭṭhu āgatāni  Yathā āgatāni pana svāgatāni 
 honti taṃ dassetuṃ suvibhattānītiādi vuttaṃ  Tattha 
 suvibhattānīti suṭṭhu vibhattāni padapacchābhaṭṭhasaṅkaradosavirahitāni  
 Suppavattīnīti paguṇāni vācuggatāni  Suvinicchitāni suttasoti 
 khandhakaparivārato āharitabbasuttavasena suṭṭhu vinicchitāni  
 Anubyañjanasoti akkharapadapāripūriyā ca suvinicchitāni akhaṇḍāni 
 aviparītakkharāni  Etena aṭṭhakathā dīpitā  Aṭṭhakathāto hi 
 esa vinicchayo hoti  Kalyāṇavācoti sithiladhanitādīnaṃ 
 yathāvidhānavacanena parimaṇḍalapadabyañjanāya poriyā vācāya samannāgato 
 vissaṭṭhāya anelagalāya atthassa viññāpaniyā  Kalyāṇavākkaraṇoti 
 madhurassaro  Mātugāmo hi sarasampattirato tasmā parimaṇḍalapadabyañjanampi 
 vacanaṃ sarasampattirahitaṃ hīḷeti  Yebhuyyena bhikkhunīnaṃ 
 piyo hoti manāpoti sabbāsaṃ piyo nāma dullalo  Bahussutānaṃ 
 pana paṇḍitānaṃ bhikkhunīnaṃ sīlācārasampattīyā piyo hoti 
  
  
 page     
 Manavaḍḍhanako  Paṭibalo hoti bhikkhuniyo ovaditunti suttañca 
 kāraṇañca dassento vaṭṭabhayena tajjetvā bhikkhuniyo ovadituṃ 
 tāsaṃ dhammaṃ desetuṃ samattho hoti  Kāsāyavatthavasanāyāti 
 kāsāyavatthanivatthāya  Garudhammanti gihikāle bhikkhuniyā kāyasaṃsaggaṃ vā 
 sikkhamānāsāmaṇerīsu methunadhammaṃ vā anajjhāpannapubbo hoti  Mātugāmo 
 hi pubbe katamanussaranto saṃvare ṭhitassāpi dhammadesanāya gāravaṃ 
 na karoti  Athavā tasmiṃyeva asaddhamme cittaṃ uppādeti  
 Vīsativasso vāti upasampadāya vīsativasso tato atirekavīsativasso 
 vā  Evarūpehi visabhāgehi vatthūhi punappunaṃ samāgacchantopi 
 daharo viya sahasā sīlavināsaṃ na sampāpuṇāti  Attano vayaṃ 
 paccavekkhitvā ayuttaṭṭhāne chandarāgaṃ vinetuṃ paṭibalo hoti  
 Tena vuttaṃ vīsativasso vā hoti atirekavīsativasso vāti  Ettha ca 
 sīlavāti ādi ekamaṅgaṃ bahussutoti ādi dutiyaṃ ubhayāni kho 
 panassāti ādi tatiyaṃ kalyāṇavāco hoti kalyāṇavākkaraṇoti 
 catutthaṃ yebhuyyena bhikkhunīnaṃ piyo hoti manāpoti pañcamaṃ paṭibalo 
 hoti bhikkhuniyo ovaditunti chaṭṭhaṃ na kho panetantiādi sattamaṃ 
 vīsativassotiādi aṭṭhamanti veditabbaṃ  {   } Ñatticatutthenāti pubbe 
 vatthusmiṃ vuttanayeneva  
      Garudhammehīti garukehi dhammehi  Te hi gāravaṃ katvā bhikkhunīhi 
 sampaṭicchitabbattā garudhammāti vuccanti  Ekato upasampannāti 
 ettha bhikkhunīnaṃ santike ekato upasampannāya yo garudhammena 
  
  
 page     
 Ovadati tassa dukkaṭaṃ  Bhikkhūnaṃ santike upasampannāya pana 
 yathāvatthukameva  {   } Pariveṇaṃ sammajjitvāti sace pāto asammaṭṭhaṃ 
 sammaṭṭhaṃpi vā puna tiṇapaṇṇādīhi ukkalāpaṃ pādappahārehi ca 
 vikiṇṇavālikaṃ jātaṃ sammajjitabbaṃ  Asammaṭṭhaṃ hi taṃ disvā ayyo 
 attano nissitake daharabhikkhūpi vattapaṭipattiyaṃ na yojeti dhammaṃyeva 
 kathetīti tā bhikkhuniyo assotukāmā viya bhaveyyuṃ  Tena vuttaṃ 
 pariveṇaṃ sammajjitvāti  Antogāmato pana bhikkhuniyo āgacchantiyo 
 pipāsitā ca kilantā ca honti  Tā pānīyañca hatthapādamukhasītalakaraṇañca 
 paccāsiṃsanti  Tasmiñca asati purimanayeneva agāravaṃ 
 janetvā assotukāmāpi honti  Tena vuttaṃ pānīyaṃ paribhojanīyaṃ 
 upaṭṭhapetvāti    Āsananti nīcapīṭhakaphalakataṭṭikakaṭasārakādibhedaṃ 
 antamaso sākhābhaṅgaṃpi idaṃ tāsaṃ āsanaṃ bhavissatīti evaṃ āsanaṃ 
 paññāpetvā dhammadesanāpattimocanatthaṃ pana dutiyo icchitabbo  
 Tena vuttaṃ dutiyaṃ gahetvāti  Nisīditabbanti na vihārapaccante 
 athakho vihāramajjhe uposathāgārassa vā bhojanasālāya vā dvāre 
 sabbesaṃ osaraṇaṭṭhāne nisīditabbaṃ  Samaggatthāti sabbā 
 āgatatthāti attho  Vattantīti āgacchanti  Paguṇā vācuggatāti 
 attho  Niyyādetabboti appetabbo  Osāretabbāti pāli 
 vattabbā  Vassasatūpasampannāyāti ādi vattabbapālidassanaṃ  
 Tattha sāmīcikammanti maggasampadānavījanapānīyāpucchanādikaṃ anucchavikaṃ 
 vattaṃ  Ettha ca bhikkhuniyā bhikkhussa abhivādanannāma 
  Footnote     pāliyaṃ upaṭṭhāpetvāti pāṭho dissati  
  
  
 page     
 Antogāme vā bahigāme vā antovihāre vā bahivihāre vā 
 antaraghare vā rathikāya vā antamaso rājussāraṇāyapi vattamānāya 
 deve vassamāne sakaddamāya bhūmiyā chattapaggahatthāyapi   hatthiassādīhi 
 anubaddhāyapi kātabbameva  Ekābaddhameva pāliyā bhikkhācāraṃ 
 pavisante disvā ekasmiṃ ṭhāne vandāmi ayyāti vandituṃ vaṭṭati  
 Sace antarantarā dvādasahatthe muñcitvā gacchanti visuṃ 
 vanditabbā  Mahāsannipāte sannisinne ekasmiṃyeva ṭhāne vandituṃ 
 vaṭṭati  Esa nayo añjalikammepi  Yatthakatthaci nisinnāya 
 pana paccuṭṭhānaṃ kātabbaṃ  Tassa tassa sāmīcikammassa anurūpe 
 padese ca kāle ca taṃtaṃ kātabbaṃ  Sakkatvāti yathā kato sukato 
 hoti evaṃ katvā  Garukatvāti tattha gāravaṃ janetvā  Mānetvāti 
 manena piyaṃ katvā  Pūjetvāti imesaṃyeva tiṇṇaṃ kiccānaṃ 
 karaṇena pūjetvā  Nātikkamanīyoti na atikkamitabbo  Abhikkhuke 
 āvāseti ettha sace bhikkhunīupassayato aḍḍhayojanabbhantare okāse 
 ovādadāyakā bhikkhū na vasanti ayaṃ abhikkhuko āvāso nāma  
 Ettha vassaṃ na vasitabbaṃ  Vuttaṃ hetaṃ abhikkhuko nāma āvāso 
 na sakkā hoti ovādāya vā saṃvāsāya vā gantunti    Na ca 
 sakkā tato paraṃ pacchābhattaṃ gantvā dhammaṃ sutvā āgantuṃ  Sace 
 tattha vassaṃ vasituṃ anicchamānā bhikkhuniyo ñātakā vā upaṭṭhākā 
 vā evaṃ vadanti vasathayye mayaṃ bhikkhū ānessāmāti vaṭṭati  
 Sace pana vuttappamāṇe padese vassaṃ upagantukāmā bhikkhū 
  Footnote     chattapattahatthāyapīti yojanāpāṭho     vi  bhikkhunīvibhaṅga        
  
  
 page     
 Āgantvā sākhāmaṇḍapepi ekarattaṃ vuṭṭhā honti na nimantitā 
 hutvā gantukāmā ettāvatāpi sabhikkhuko āvāso nāma 
 hoti  Ettha vassaṃ upagantuṃ vaṭṭati  Upagacchantīhi ca pakkhassa 
 terasiyaṃyeva bhikkhū yācitabbā mayaṃ ayyā tumhākaṃ ovādena 
 vasissāmāti  Yato pana ujunā maggena aḍḍhayojane bhikkhūnaṃ 
 vasanaṭṭhānaṃ tena maggena gacchantīnaṃ jīvitantarāyo vā 
 brahmacariyantarāyo vā hoti aññena maggena gacchantīnaṃ 
 atirekaḍḍhayojanaṃ hoti ayaṃ abhikkhukāvāsaṭṭhāneyeva tiṭṭhati  
 Sace pana tato gāvutamatte añño bhikkhunūpassayo khemaṭṭhāne 
 hoti tāhi bhikkhūnīhi tā bhikkhuniyo yācitvā puna gantvā bhikkhū 
 yācitabbā ayyā amhākaṃ ujumagge antarāyo atthi aññena 
 maggena atirekaḍḍhayojanaṃ hoti antarāmagge pana amhākaṃ upassayato 
 gāvutamatte añño bhikkhunūpassayo atthi ayyānaṃ santikā tattha 
 āgataovādena vasissāmāti  Tehi bhikkhūhi sampaṭicchitabbaṃ  
 Tato tāhi bhikkhunīhi taṃ bhikkhunīupassayaṃ āgantvā uposatho 
 kātabbo  Tā vā bhikkhuniyo disvā attano upassayameva 
 gantvā kātuṃpi vaṭṭati  Sace pana vassaṃ upagantukāmā bhikkhū 
 cātuddase vihāraṃ āgacchanti bhikkhunīhi ca idha ayyā vassaṃ 
 vasissathāti pucchitā āmāti vatvā puna tāhi tenahi ayyā mayaṃpi 
 tumhākaṃ ovādaṃ anujīvantiyo vasissāmāti vuttā dutiyadivase gāme 
 bhikkhācārasampadaṃ apassantā na sakkā idha vasitunti pakkamanti 
  
  
 page     
 Atha tā bhikkhuniyo uposathadivase vihāraṃ gatā bhikkhū na passanti 
 ettha kiṃ kātabbanti  Yattha bhikkhū vasanti tattha gantvā 
 pacchimikāya vassaṃ upagantabbaṃ  Pacchimikāya vassaṃ upagantuṃ 
 āgamissantīti vā ābhogaṃ katvā āgatānaṃ santike ovādena 
 vasitabbaṃ  Sace pana pacchimikāyapi na koci āgacchati antarāmagge 
 ca rājabhayaṃ vā corabhayaṃ vā dubbhikkhaṃ vā hoti abhikkhuke 
 āvāse vasantiyā āpatti vassacchedaṃ katvā gacchantiyāpi āpatti  
 Sā rakkhitabbā  Āpadāsu hi abhikkhuke āvāse vasantiyā 
 anāpatti vuttā  Sace āgantvā vassaṃ upagatā bhikkhū puna 
 kenacideva kāraṇena pakkamanti vasitabbameva  Vuttañhetaṃ 
 anāpatti vassūpagatā bhikkhū pakkantā vā honti vibbhantā 
   vā kālakatā vā pakkhasaṅkantā vā āpadāsu ummattikāya 
 ādikammikāyāti    Pavārentiyā pana yattha bhikkhū atthi tattha 
 gantvā pavāretabbaṃ  Anvaḍḍhamāsanti aḍḍhamāse aḍḍhamāse  
 Dve dhammā paccāsiṃsitabbāti dve dhammā icchitabbā  
 Uposathapucchakanti uposathapucchanaṃ  Tattha paṇṇarasike uposathe 
 pakkhassa cātuddasiyaṃ cātuddasike terasiyaṃ gantvā uposatho 
 pucchitabbo  Mahāpaccariyaṃ pana pakkhassa terasiyameva gantvā 
 ayaṃ uposatho cātuddasikoti paṇṇarasikoti pucchitabbanti vuttaṃ  
 Uposathadivase ovādatthāya upasaṅkamitabbaṃ  Pāṭipadadivasato 
 pana paṭṭhāya dhammassavanatthāya gantabbaṃ  Iti bhagavā 
  Footnote     vi  bhikkhunīvibhaṅga         
  
  
 page     
 Aññassa kammassa okāsaṃ adatvā nirantaraṃ bhikkhunīnaṃ bhikkhūnaṃ 
 santike gamanameva paññāpeti  Kasmā  Mandapaññattā 
 mātugāmassa  Mandapañño hi mātugāmo tassa niccaṃ dhammassavanaṃ 
 bahūpakāraṃ  Evañca sati yaṃ mayaṃ jānāma tameva ayyā 
 jānantīti   mānaṃ akatvā bhikkhusaṅghaṃ payirūpāsamānā sātthakaṃ 
 pabbajjaṃ karissanti  Tasmā bhagavā evamakāsi  Bhikkhuniyopi 
 yathānusiṭṭhaṃ paṭipajjissāmāti sabbāyeva nirantaraṃ vihāraṃ upasaṅkamiṃsu  
 Vuttaṃ hetaṃ tena kho pana samayena sabbo bhikkhunīsaṅgho 
 ovādaṃ gacchati  Manussā ujjhāyanti khīyanti vipācenti jāyāyo 
 imā imesaṃ jāriyo imā imesaṃ idāni ime imāhi saddhiṃ 
 abhiramissantīti  Bhagavato etamatthaṃ ārocesuṃ  Na bhikkhave 
 sabbena bhikkhunīsaṅghena ovādo gantabbo gaccheyya ce āpatti 
 dukkaṭassa anujānāmi bhikkhave catūhi pañcahi bhikkhunīhi ovādaṃ 
 gantunti    Punapi tatheva ujjhāyiṃsu  Puna bhagavā anujānāmi 
 bhikkhave dve tisso bhikkhuniyo ovādaṃ gantunti   āha  Tasmā 
 bhikkhunīsaṅghena dve tisso bhikkhuniyo yācitvā pesetabbā ethayye 
 bhikkhusaṅghaṃ ovādūpasaṅkamanaṃ yācatha bhikkhunīsaṅgho ayyā  pe  
 Ovādūpasaṅkamananti  Tāhi bhikkhunīhi ārāmaṃ gantabbaṃ    Tato 
 ovādapaṭiggāhakaṃ ekaṃ bhikkhuṃ upasaṅkamitvā vanditvā so bhikkhu 
  Footnote     yaṃ ayyā jānanti tameva mayaṃ jānāmāti evaṃ māno hoti  yathālikhitaṃ pana 
  sammānanaṃ dasseti         vi  cullavagga        pāliyaṃ anujānāmi bhikkhave 
  dvīhi tīhi bhikkhunīhi ovādaṃ gantunti dissati      ārāmo gantabbo  
  
  
 page     
 Ekāya bhikkhuniyā evamassa vacanīyo bhikkhunīsaṅgho ayya bhikkhusaṅghassa 
 pāde vandati ovādūpasaṅkmanañca yācati labhatu kira ayya 
 bhikkhunīsaṅgho ovādūpasaṅkamananti  Tena bhikkhunā pāṭimokkhuddesako 
 bhikkhu upasaṅkamitvā evamassa vacanīyo bhikkhunīsaṅgho bhante 
 bhikkhusaṅghassa pāde vandati ovādūpasaṅkamanañca yācati labhatu 
 kira bhante bhikkhunīsaṅgho ovādūpasaṅkamananti  Pāṭimokkhuddesakena 
 vattabbo atthi koci bhikkhu bhikkhunovādako sammatoti  Sace 
 hoti koci bhikkhu bhikkhunovādako sammato pāṭimokkhuddesakena 
 vattabbo itthannāmo bhikkhu bhikkhunovādako sammato 
 taṃ bhikkhunīsaṅgho upasaṅkamatūti  Sace na hoti koci bhikkhu 
 bhikkhunovādako sammato pāṭimokkhuddesakena vattabbo ko āyasmā 
 ussahati bhikkhuniyo ovaditunti  Sace koci ussahati bhikkhuniyo 
 ovadituṃ so ca hoti aṭṭhahaṅgehi samannāgato taṃ sammannitvā 
 vattabbo itthannāmo bhikkhu bhikkhunovādako sammato taṃ 
 bhikkhunīsaṅgho upasaṅkamatūti  Sace pana koci na ussahati bhikkhuniyo 
 ovadituṃ pāṭimokkhuddesakena vattabbo natthi koci bhikkhu 
 bhikkhunovādako sammato pāsādikena bhikkhunīsaṅgho sampādetūti  
 Ettāvatā hi sakalaṃ sikkhattayasaṅgahaṃ sāsanamārocitaṃ hoti  Tena 
 bhikkhunā sādhūti sampaṭicchitvā pāṭipade bhikkhunīnaṃ ārocetabbaṃ  
 Bhikkhunīsaṅghenapi tā bhikkhuniyo pesetabbā gacchathayye pucchatha kiṃ ayya 
 labhati bhikkhunīsaṅgho ovādūpasaṅkamananti  Tāhi sādhu ayyeti 
  
  
 page     
 Sampaṭicchitvā ārāmaṃ ganvā taṃ bhikkhuṃ upasaṅkamitvā evaṃ 
 vattabbaṃ kiṃ ayya labhati bhikkhunīsaṅgho ovādūpasaṅkamananti  Tena 
 vattabbaṃ natthi koci bhikkhu bhikkhunovādako sammato pāsādikena 
 bhikkhunīsaṅgho sampādetūti  Tāhi sādhu ayyāti sampaṭicchitabbaṃ  
 Ekato āgatānaṃ vasena cetaṃ vuttaṃ  Tāsu pana ekāya bhikkhuniyā 
 vattabbañca sampaṭicchitabbañca  Itarā tassā sahāyikā  Sace 
 pana bhikkhunīsaṅgho vā bhikkhusaṅgho vā na pūrati ubhayatopi vā 
 gaṇamattameva puggalamattaṃ vā hoti ekā bhikkhunī vā bahūhi 
 bhikkhunīupassayehi ovādatthāya pesitā hoti  Tatrāyaṃ vacanakkamo 
 bhikkhuniyo ayya bhikkhusaṅghassa pāde vandanti ovādūpasaṅkamanañca 
 yācanti labhantu kira ayya bhikkhuniyo ovādūpasaṅkamananti  
 Ahaṃ ayya bhikkhusaṅghassa pāde vandāmi ovādūpasaṅkamanañca yācāmi 
 labhāmahaṃ ayya ovādūpasaṅkamananti  Bhikkhunīsaṅgho ayya ayyānaṃ 
 pāde vandati ovādūpasaṅkamanañca yācati labhatu kira ayya 
 bhikkhunīsaṅgho ovādūpasaṅkamananti  Bhikkhuniyo ayya ayyānaṃ pāde 
 vandanti ovādūpasaṅkamanañca yācanti labhantu kira ayya 
 bhikkhuniyo ovādūpasaṅkamananti  Ahaṃ ayya ayyānaṃ pāde vandāmi 
 ovādūpasaṅkamanañca yācāmi labhāmahaṃ ayya ovādūpasaṅkamananti  
 Bhikkhunīsaṅgho ayya ayyassa pāde vandati ovādūpasaṅkamanañca 
 yācati labhatu kira ayya bhikkhunīsaṅgho ovādūpasaṅkamananti  Bhikkhuniyo 
 ayya ayyassa pāde vandanti ovādūpasaṅkamanañca yācanti 
  
  
 page     
 Labhantu kira ayya bhikkhuniyo ovādūpasaṅkamananti  Ahaṃ ayya 
 ayyassa pāde vandāmi ovādūpasaṅkamanañca yācāmi labhāmahaṃ 
 ayya ovādūpasaṅkamananti  Bhikkhunīsaṅgho ca ayya bhikkhuniyo ca 
 bhikkhunī ca bhikkhusaṅghassa ayyānaṃ ayyassa pāde vandati vandanti 
 vandati ovādūpasaṅkamanañca yācati yācanti yācati labhatu kira 
 labhantu kira labhatu kira ayya bhikkhunīsaṅgho ca bhikkhuniyo ca bhikkhunī 
 ca ovādūpasaṅkamananti  Tena bhikkhunā uposathakāle evaṃ 
 vattabbaṃ bhikkhuniyo bhante bhikkhusaṅghassa pāde vandanti 
 ovādūpasaṅkamanañca yācanti labhantu kira bhante bhikkhuniyo 
 ovādūpasaṅkamananti  Bhikkhunī bhante bhikkhusaṅghassa pāde vandati 
 ovādūpasaṅkamanañca yācati labhatu kira bhante bhikkhunī 
 ovādūpasaṅkamananti  Bhikkhunīsaṅgho bhante  pe  Bhikkhunī bhante 
 āyasmantānaṃ pāde vandati ovādūpasaṅkamanañca yācati labhatu kira bhante 
 bhikkhunī ovādūpasaṅkamananti  Bhikkhunīsaṅgho ca bhante bhikkhuniyo ca 
 bhikkhunī ca bhikkhusaṅghassa āyasmantānaṃ pāde vandati vandanti vandati 
 ovādūpasaṅkamanañca yācati yācanti yācati labhatu kira labhantu 
 kira labhatu kira bhante bhikkhunīsaṅgho ca bhikkhuniyo ca bhikkhunī ca 
 ovādūpasaṅkamananti  Pāṭimokkhuddesakenāpi sace sammato 
 bhikkhu atthi purimanayeneva taṃ bhikkhunīsaṅgho taṃ bhikkhuniyo taṃ bhikkhunī 
 upasaṅkamatu upasaṅkamantu upasaṅkamatūti vattabbaṃ  Sace natthi 
 pāsādikena bhikkhunīsaṅgho bhikkhuniyo bhikkhunī sampādetu sampādentu 
  
  
 page     
 Sampādetūti vattabbaṃ  Ovādapaṭiggāhakena pāṭipade paccāharitvā 
 tatheva vattabbaṃ  Ovādaṃ pana bālagilānagamike ṭhapetvā añño 
 sacepi āraññiko hoti apaṭiggahetuṃ na labhati  Vuttañhetaṃ 
 bhagavatā anujānāmi bhikkhave ṭhapetvā bālaṃ ṭhapetvā gilānaṃ 
 ṭhapetvā gamiyaṃ avasesehi ovādaṃ gahetunti    Tattha yo 
 cātuddasikapaṇṇarasikesu vā uposathesu pāṭipade vā gantukāmo so 
 gamiyo  Dutiyapakkhassa divase gacchantopi aggahetuṃ na labhati na bhikkhave 
 ovādo na gahetabbo yo na gaṇheyya āpatti dukkaṭassāti   
 vuttaāpattiṃ āpajjatiyeva  Ovādaṃ gahetvā uposathagge 
 anārocetuṃ vā pāṭipade bhikkhunīnaṃ apaccāharituṃ vā na vaṭṭati  
 Vuttañhetaṃ na bhikkhave ovādo nārocetabbo yo nāroceyya 
 āpatti dukkaṭassāti    Aparaṃpi vuttaṃ na bhikkhave ovādo na 
 paccāharitabbo yo na paccāhareyya āpatti dukkaṭassāti    
 Tattha āraññikena paccāharaṇatthaṃ saṅketo kātabbo  Vuttañhetaṃ 
 anujānāmi bhikkhave āraññikena bhikkhunā ovādaṃ gahetuṃ saṅketañca 
 kātuṃ atra paṭiharissāmīti    Tasmā āraññiko bhikkhu sace 
 bhikkhunīnaṃ vasanagāme bhikkhaṃ labhati tattheva caritvā bhikkhuniyo disvā 
 ārocetvā gantabbaṃ  No cassa tattha bhikkhā sulabhā honti   
 sāmantagāme caritvā bhikkhunīnaṃ gāmaṃ āgamma tatheva kātabbaṃ  
 Sace dūraṃ gantabbaṃ hoti saṅketo kātabbo ahaṃ amukannāma 
  Footnote                 vi  cullavagga                 hoti  
  
  
 page     
 Tumhākaṃ gāmadvāre sabhaṃ vā maṇḍapaṃ vā rukkhamūlaṃ vā 
 upasaṅkamissāmi tatra āgaccheyyāthāti  Bhikkhunīhi tattha gantabbaṃ  
 Agantuṃ na labhanti  Vuttañhetaṃ na bhikkhave bhikkhuniyā saṅketaṃ na 
 gantabbaṃ yā na gaccheyya āpatti dukkaṭassāti    Ubhatosaṅghe 
 tīhi ṭhānehi pavāretabbanti ettha bhikkhunīhi cātuddase attanā 
 pavāretvā uposathe bhikkhusaṅghe pavāretabbaṃ  Vuttañhetaṃ anujānāmi 
 bhikkhave ajjatanāya pavāretvā aparajju bhikkhusaṅghaṃ pavāretunti    
 Bhikkhunīkhandhake vuttanayeneva cettha vinicchayo veditabbo  Vuttañhetaṃ 
 tena kho pana samayena sabbo bhikkhunīsaṅgho pavārento kolāhalamakāsi  
 Anujānāmi bhikkhave ekaṃ bhikkhuniṃ byattaṃ paṭibalaṃ sammannituṃ 
 bhikkhunīsaṅghassa atthāya bhikkhusaṅghaṃ pavāretuṃ  Evañca pana bhikkhave 
 sammannitabbā  Paṭhamaṃ bhikkhunī yācitabbā  Yācitvā byattāya 
 bhikkhuniyā paṭibalāya saṅgho ñāpetabbo suṇātu me ayye 
 saṅgho yadi saṅghassa pattakallaṃ saṅgho itthannāmaṃ bhikkhuniṃ 
 sammanneyya bhikkhunīsaṅghassa atthāya bhikkhusaṅghaṃ pavāretuṃ esā ñatti  
 Suṇātu me ayye saṅgho saṅgho itthannāmaṃ bhikkhuniṃ sammannati 
 bhikkhunīsaṅghassa atthāya bhikkhusaṅghaṃ pavāretuṃ yassā ayyāya khamati 
 itthannāmāya bhikkhuniyā sammati bhikkhunīsaṅghassa atthāya bhikkhusaṅghaṃ 
 pavāretuṃ sā tuṇhassa yassā nakkhamati sā bhāseyya  
 Sammatā saṅghena itthannāmā bhikkhunī bhikkhunīsaṅghassa atthāya bhikkhusaṅghaṃ 
 pavāretuṃ khamati saṅghassa tasmā tuṇhī evametaṃ dhārayāmīti    
  Footnote           vi  cullavagga           pāliyaṃ anujānāmi bhikkhave ajjatanā 
  bhikkhunīsaṅghaṃ pavāretvā aparajju bhikkhusaṅghaṃ pavāretunti dissati 
  
  
 page     
 Tāya sammatāya bhikkhuniyā bhikkhunīsaṅghaṃ ādāya bhikkhusaṅghaṃ upasaṅkamitvā 
 ekaṃsaṃ uttarāsaṅgaṃ karitvā añjaliṃ paggahetvā evamassa vacanīyo 
 bhikkhunīsaṅgho ayya bhikkhusaṅghaṃ pavāreti diṭṭhena vā sutena vā 
 parisaṅkāya vā vadatuyya bhikkhusaṅgho bhikkhunīsaṅghaṃ anukampaṃ upādāya 
 passanto paṭikarissati dutiyampi ayya    Tatiyampi ayya bhikkhunīsaṅgho 
  pe  Paṭikarissatīti    Sace bhikkhunīsaṅgho na pūrati bhikkhuniyo 
 ayya bhikkhusaṅghaṃ pavārenti diṭṭhena vā sutena vā parisaṅkāya vā 
 vadatuyya bhikkhusaṅgho bhikkhuniyo anukampaṃ upādāya passantiyo 
 paṭikarissantīti ca ahaṃ ayya bhikkhusaṅghaṃ pavāremi diṭṭhena vā 
 sutena vā parisaṅkāya vā vadatu maṃ ayya bhikkhusaṅgho anukampaṃ 
 upādāya passantī paṭikarissāmīti ca evaṃ tikkhattuṃ vattabbaṃ  
 Sace bhikkhusaṅgho na pūrati bhikkhunīsaṅgho ayya ayye pavāreti 
 diṭṭhena vā sutena vā parisaṅkāya vā vadantuyyā bhikkhunīsaṅghaṃ 
 anukampaṃ upādāya passanto paṭikarissatīti ca bhikkhunīsaṅgho 
 ayya ayyaṃ pavāreti diṭṭhena vā sutena vā parisaṅkāya vā 
 vadatuyyo bhikkhunīsaṅghaṃ anukampaṃ upādāya passanto paṭikarissatīti ca 
 evaṃ tikkhattuṃ vattabbaṃ  Ubhinnaṃpi apāripūri bhikkhuniyo ayyā 
 ayye pavārenti diṭṭhena vā sutena vā parisaṅkāya vā vadantuyyā 
 bhikkhuniyo anukampaṃ upādāya passantiyo paṭikarissantīti ca 
 bhikkhuniyo ayya ayyaṃ pavārenti diṭṭhena vā sutena vā parisaṅkāya 
 vā vadatuyya bhikkhuniyo anukammaṃ upādāya passantiyo 
  Footnote     vi  cullavagga        
  
  
 page     
 Paṭikarissantīti ca ahaṃ ayyā ayye pavāremi diṭṭhena vā sutena 
 vā parisaṅkāya vā vadantu maṃ ayyā anukampaṃ upādāya passantī 
 paṭikarissāmīti ca ahaṃ ayya ayyaṃ pavāremi diṭṭhena vā 
 sutena vā parisaṅkāya vā vadatu maṃ ayyo anukampaṃ upādāya 
 passantī paṭikarissāmīti ca evaṃ tikkhattuṃ vattabbaṃ  Mānattacaraṇañca 
 upasampadapariyesanā ca yathāṭhāneyeva āvibhavissati  
 Na bhikkhuniyā kenaci pariyāyenāti dasahi vā akkosavatthūhi aññena 
 vā kenaci pariyāyena bhikkhu neva akkositabbo na paribhāsitabbo na 
 ca bhayena tajjetabbo  Ovaṭoti pihito vārito paṭikkhitto  
 Vacanaṃyeva vacanapatho  Anovaṭoti apihito avārito apaṭikkhitto  
 Tasmā bhikkhuniyā adhipaccaṭṭhāne jeṭṭhakaṭṭhāne ṭhatvā evaṃ abhikkama 
 evaṃ paṭikkama evaṃ nivāsehi evaṃ pārupāhīti kenaci pariyāyena 
 neva bhikkhu ovaditabbo na anusāsitabbo  Dosaṃ pana disvā 
 pubbe mahātherā evaṃ na abhikkamanti na paṭikkamanti na nivāsenti 
 na pārupanti īdisaṃ kāsāvaṃpi na dhārenti na evaṃ akkhīni 
 añjentītiādinā nayena vijjamānadosaṃ dassetuṃ vaṭṭati  Bhikkhūhi 
 pana ayaṃ vuḍḍhasamaṇī evaṃ nivāseti evaṃ pārupati mā evaṃ 
 nivāsehi mā evaṃ pārupāhi mā tilakakammapaṇṇakammādīni 
 karohīti yathāsukhaṃ bhikkhuniṃ ovadituṃ anusāsituṃ vaṭṭati  
      Samaggamhayyāti bhaṇantanti samaggā amhā ayyā iti bhaṇantaṃ 
 bhikkhunīsaṅghaṃ  Aññaṃ dhammaṃ bhaṇatīti aññaṃ suttaṃ vā abhidhammaṃ vā  
  
  
 page     
 Samaggamhayyāti vacanena hi ovādaṃ paccāsiṃsanti  Tasmā 
 ṭhapetvā ovādaṃ aññaṃ dhammaṃ bhaṇantassa dukkaṭaṃ  Ovādaṃ 
 aniyyādetvāti esa bhaginiyo ovādoti avatvā  {   } Adhammakammeti 
 ādīsu bhikkhunovādakasammatikammaṃ kammanti veditabbaṃ  Tattha 
 adhammakamme dvinnaṃ navakānaṃ vasena aṭṭhārasa pācittiyāni  
 Dhammakamme dutiyassa navakassa avasānapade anāpatti  Sesesu 
 sattarasa dukkaṭāni  {   } Uddesaṃ dentoti aṭṭhannaṃ garudhammānaṃ pāliṃ 
 uddisanto  Paripucchaṃ dentoti tassāyeva paguṇāya garudhammapāliyā 
 aṭṭhakathaṃ bhaṇantoti attho  Osārehi ayyāti vuccamāno 
 osāretīti evaṃ vuccamāno aṭṭhagarudhammapāliṃ osāretīti attho  
 Evaṃ uddesaṃ dento paripucchaṃ dento yo ca osārehīti 
 vuccamāno aṭṭhagarudhammaṃ bhaṇati tassa pācittiyena anāpatti  
 Aññaṃ dhammaṃ bhaṇantassa dukkaṭena anāpatti  Pañhaṃ pucchati 
 pañhaṃ puṭṭho kathetīti bhikkhunī garudhammanissitaṃ vā khandhādinissitaṃ 
 vā pañhaṃ pucchati  Taṃ yo bhikkhu katheti tassāpi anāpatti  
 Aññassatthāya bhaṇantanti catupparisāya dhammaṃ desentaṃ bhikkhuṃ 
 upasaṅkamitvā bhikkhuniyo suṇanti  Tatrāpi bhikkhussa anāpatti  
 Sikkhamānāya sāmaṇeriyāti etāsaṃ desentassāpi anāpatti  
 Sesaṃ uttānatthameva  
      Padasodhammasamuṭṭhānaṃ vācato ca vācācittato ca samuṭṭhāti 
 kiriyā nosaññāvimokkhaṃ acittakaṃ paṇṇattivajjaṃ vacīkammaṃ ticittaṃ 
  
  
 page     
 Tivedananti  
                    Ovādasikkhāpadaṃ paṭhamaṃ  
      {   } Dutiyasikkhāpade  Pariyāyenāti vārena paṭipāṭiyāti attho  
 Adhicetasoti adhicittavato sabbacittānaṃ adhikena arahattaphalacittena 
 samannāgatassāti attho  Appamajjatoti nappamajjato  
 Appamādena kusalānaṃ dhammānaṃ sātaccakiriyāya samannāgatassāti vuttaṃ 
 hoti  Muninoti yo munāti ubho loke muni tena pavuccatīti 
 evaṃ ubhayaloke munanena vā monaṃ vuccati ñāṇaṃ tena 
 ñāṇena samannāgatattā vā khīṇāsavo muni nāma vuccati tassa 
 munino  Monapathesu sikkhatoti arahattaññāṇasaṅkhātassa monassa 
 pathesu sattattiṃsabodhipakkhiyadhammesu tīsu vā sikkhāsu sikkhato  
 Idañca pubbabhāgapaṭipadaṃ gahetvā vuttaṃ  Tasmā evaṃ pubbabhāge 
 sikkhato imāya sikkhāya munibhāvaṃ pattassa muninoti evamettha 
 attho daṭṭhabbo  Sokā na bhavanti tādinoti tādisassa 
 khīṇāsavamunino abbhantare iṭṭhaviyogādivatthunā sokā na santi  
 Athavā tādinoti tādilakkhaṇasamannāgatassa evarūpassa munino 
 sokā na bhavantīti ayampettha attho  Upasantassāti rāgādīnaṃ 
 upasamena upasantassa  Sadā satīmatoti sativepullappattattā 
 niccakālaṃ satiyā avirahitassa  Ākāse antalikkheti 
 antalikkhasaṅkhāte ākāse na kasiṇugghāṭime na rūpaparicchede  Caṅkamatipi 
 tiṭṭhatipīti tāsaṃ bhikkhunīnaṃ kathaṃ sutvā imā bhikkhuniyo maṃ ettakameva 
  
  
 page     
 Ayaṃ jānātīti avamaññanti handāhaṃ dāni etāsaṃ attano 
 ānubhāvaṃ dassemīti dhammabahumānaṃ uppādetvā abhiññāpādakaṃ 
 catutthajjhānaṃ samāpajjitvā vuṭṭhāya evarūpaṃ iddhipāṭihiriyaṃ dassesi 
 ākāse antalikkhe caṅkamatipi  pe  Antarā pidhāyatīti  Tattha 
 antarā pidhāyatīti antaradhāyatipi adassanaṃpi gacchatīti attho  
 Taññeva udānaṃ bhaṇati aññañca bahuṃ buddhavacananti thero kira 
 attano bhātuttherassa santike 
                  padmaṃ yathā kokanudaṃ sugandhaṃ 
                  pāto siyā phullamavītagandhaṃ 
                  aṅgīrasaṃ passa virocamānaṃ 
                  tapantamādiccamivantalikkheti 
      imaṃ gāthaṃ uddisāpetvā cattāro māse sajjhāyi na ca paguṇaṃ 
 kātumasakki  Tato naṃ thero abhabbo tvaṃ imasmiṃ sāsaneti 
 vihārā nikkaḍḍhāpesi  So rodamāno dvārakoṭṭhake aṭṭhāsi  
      Atha bhagavā buddhavineyyasatte olokento taṃ disvā 
 vihāracārikañcaramāno viya tassa santikaṃ gantvā cūḷapanthaka kasmā 
 rodasīti āha  So tamatthaṃ ārocesi  Athassa bhagavā suddhaṃ 
 pilotikakhaṇḍaṃ datvā idaṃ rajoharaṇanti parimajjāhīti āha  So sādhūti 
 sampaṭicchitvā attano nivāsanaṭṭhāne nisīditvā tassa ekamantaṃ 
 parimajji  Taṃ parimajjitaṭṭhānaṃ kāḷakamahosi  So evaṃ parisuddhaṃpi 
 nāma vatthaṃ imaṃ attabhāvaṃ nissāya kāḷakaṃ jātanti saṃvegaṃ 
  
  
 page     
 Paṭilabhitvā vipassanaṃ ārabhi  Athassa bhagavā āraddhaviriyabhāvaṃ 
 ñatvā adhicetasoti imaṃ obhāsagāthaṃ abhāsi  Thero 
 gāthāpariyosāne arahattaṃ pāpuṇi  Tasmā thero pakatiyāva imaṃ gāthaṃ 
 mamāyati  So taṃ imissā gāthāya mamāyanabhāvaṃ jānāpetuṃ 
 taṃyeva bhaṇati aññañca antarantarā āharitvā bahuṃ buddhavacanaṃ  
 Tena vuttaṃ taññeva udānaṃ bhaṇati aññañca bahuṃ buddhavacananti    
      {   } Ekato upasampannāyāti bhikkhunīsaṅghe upasampannāya  Bhikkhusaṅghe 
 pana upasampannaṃ ovadantassa pācittiyaṃ  Sesamettha uttānameva  
 Idaṃpi ca padasodhammasamuṭṭhānameva  
                   Atthaṅgatasikkhāpadaṃ dutiyaṃ  
      {   } Tatiyasikkhāpade  Aññatra samayā ovadati āpatti 
 pācittiyassāti ādīsu aṭṭhahi garudhammehi ovadantasseva pācittiyaṃ 
 aññena dhammena dukkaṭanti veditabbaṃ  Ekato upasampannāyāti 
 bhikkhunīsaṅghe upasampannāya  Bhikkhusaṅghe upasampannāya pana ovadato 
 pācittiyameva  Ito paraṃpi ca yattha yattha ekato upasampannāyāti 
 vuccati sabbattha ayamevattho daṭṭhabbo  Sesaṃ uttānameva  
      Kaṭhinasamuṭṭhānaṃ kāyavācato kāyavācācittato ca samuṭṭhāti kiriyā 
 nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ 
 ticittaṃ tivedananti  
                  Bhikkhunīupassayasikkhāpadaṃ tatiyaṃ  
      Idaṃ panettha mahāpaccariyaṃ vuttaṃ pakiṇṇakaṃ  Asammato ce 
  Footnote     vi  mahāvibhaṅga        
  
  
 page     
 Bhikkhu atthaṅgate suriye bhikkhunīupassayaṃ upasaṅkamitvā aṭṭhahi 
 garudhammehi ovadati tīṇi pācittiyāni  Aññena dhammena 
 ovadato dve dukkaṭāni ekaṃ pācittiyaṃ  Kathaṃ  
 Asammatamūlakaṃ dukkaṭaṃ upassayaṃ gantvā aññena dhammena ovadanamūlakaṃ 
 dukkaṭaṃ atthaṅgate suriye ovadanamūlakaṃ pācittiyanti  Sammatassa 
 atthaṅgate suriye tattha gantvā aṭṭhahi garudhammehi ovadantassa 
 ekā anāpatti dve pācittiyāni  Kathaṃ  Sammatattā 
 anāpatti atthaṅgate suriye ovadanamūlakaṃ ekaṃ gantvā aṭṭhahi 
 garudhammehi ovadanamūlakaṃ ekanti dve pācittiyāni  Tasseva 
 aññena dhammena ovadato ekā anāpatti ekaṃ dukkaṭaṃ ekaṃ 
 pācittiyaṃ  Kathaṃ  Sammatattā anāpatti gantvā aññena 
 dhammena ovadanamūlakaṃ dukkaṭaṃ atthaṅgate suriye ovadanamūlakaṃ 
 pācittiyanti  Divā pana gantvā ovadato sammatassa 
 asammatassa ca rattiṃ ovadanamūlakaṃ ekaṃ pācittiyaṃ apanetvā 
 avasesā āpattānāpattiyo veditabbāti  
      {   } Catutthasikkhāpade  Na bahukatāti na katabahumānā  
 Na dhammabahumānaṃ katvā ovadantīti adhippāyo  Bhikkhunovādakaṃ 
 avaṇṇaṃ kattukāmoti ādīnaṃ ujjhāpanake vuttanayenevattho 
 veditabbo  Upasampannaṃ saṅghena asammatanti ettha asammato 
 nāma sammatena vā saṅghena vā bhāraṃ katvā ṭhapito veditabbo  
 Anupasampannaṃ saṅghena sammata vā asammataṃ vāti ettha pana 
  
  
 page     
 Bhikkhukāle sammatiṃ labhitvā sāmaṇerabhūmiyaṃ ṭhito sammato  
 Sammatena vā saṅghena vā ṭhapito bahussuto sāmaṇero asammatoti 
 veditabbo  Sesaṃ vuttanayattā uttānameva  Tisamuṭṭhānaṃ 
 kāyacittato vācācittato kāyavācācittato ca samuṭṭhāti kiriyā 
 saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ 
 dukkhavedananti  
                    Āmisasikkhāpadaṃ catutthaṃ  
      {   } Pañcamasikkhāpade  Visikhāyāti rathikāya  Piṇḍāya caratīti 
 nivaddhacāravasena abhiṇhaṃ carati  Sandiṭṭhāti saṃdiṭṭhamittā 
 ahesuṃ  Sesamettha padato uttānatthaṃ vinicchayato cīvarapaṭiggahaṇa 
 sikkhāpade vuttanayeneva veditabbaṃ saddhiṃ samuṭṭhānādīhi  Tatra hi bhikkhu 
 paṭiggāhako idha bhikkhunī ayaṃ viseso  Sesaṃ tādisamevāti  
                   Cīvaradānasikkhāpadaṃ pañcamaṃ  
      {   } Chaṭṭhasikkhāpade  Udāyīti loludāyi  Paṭṭhoti paṭibalo  
 Nipuṇo ceva samattho cāti vuttaṃ hoti  Aññatarā bhikkhunīti 
 tasseva purāṇadutiyikā  Paṭibhāṇacittanti attano paṭibhāṇena 
 katacittaṃ  So kira cīvaraṃ rajitvā tassa majjhe nānāvaṇṇehi 
 vippakatamethunaṃ itthīpurisarūpamakāsi  Tena vuttaṃ majjhe paṭibhāṇacittaṃ 
 vuṭṭhāpetvāti  Yathāsaṃhaṭanti yathāsaṃharitameva  Cīvaranti yaṃ 
 nivāsituṃ vā pārupituṃ vā sakkā hoti  Evaṃ hi mahāpaccariyādīsu 
 vuttaṃ  Sayaṃ sibbetīti ettha sibbissāmīti vicārentassāpi 
  
  
 page     
 Chindantassāpi dukkaṭaṃ  Sibbantassa pana ārāpathe ārāpatheti sūciṃ 
 pavesetvā pavesetvā nīharaṇe  Sace pana sakalasūciṃ anīharanto 
 dīghasuttaṃ pavesanatthaṃ satakkhattuṃpi vijjhitvā nīharati ekameva 
 pācittiyaṃ  Sakiṃ āṇattoti sakiṃ cīvaraṃ sibbāti vutto  
 Bahumpi sibbatīti sacepi sabbaṃ sūcikammaṃ pariyosāpetvā cīvare 
 niṭṭhāpeti ekameva pācittiyaṃ  Atha pana imasmiṃ cīvare 
 kattabbakammaṃ tava bhāroti vutto karoti āṇattassa ārāpathe 
 ārāpathe ekamekaṃ pācittiyaṃ  Āṇāpakassa ekavācāya 
 sambahulānipi  Punappunaṃ āṇattiyaṃ pana vattabbameva natthi  
      Yepi sace ācariyūpajjhāyesu attano ñātikānaṃ cīvaraṃ sibbantesu tesaṃ 
 nissitakā ācariyūpajjhāyavattaṃ vā kaṭhinavattaṃ vā karomāti sibbanti 
 tesampi ārāpathagaṇanāya āpattiyo  Ācariyūpajjhāyā attano 
 ñātikānaṃ antevāsikehi sibbāpenti ācariyūpajjhāyānaṃ dukkaṭaṃ 
 antevāsikānaṃ pācittiyaṃ  Antevāsikā attano ñātikānaṃ 
 ācariyūpajjhāyehi sibbāpenti tatrāpi eseva nayo antevāsikānaṃpi 
 ācariyūpajjhāyānipi ñātikāya cīvaraṃ hoti  Ācariyūpajjhāyā pana 
 antevāsike vañcetvā sibbāpenti ubhinnaṃpi dukkaṭaṃ  
 Kasmā  Antevāsikānaṃ aññātakasaññāya sibbitattā itaresaṃ 
 akappiye niyojitattā  Tasmā idante mātu cīvaraṃ idañca 
 bhaginiyāti ācikkhitvā sibbāpetabbaṃ  {   } Aññaṃ parikkhāranti 
 yaṅkiñci upāhanatthavikādi  Sesaṃ uttānameva  Chassamuṭṭhānaṃ 
  
  
 page     
 Kiriyā nosaññāvimokkhaṃ acittakaṃ paṇṇattivajjaṃ kāyakammaṃ 
 vacīkammaṃ ticittaṃ tivedananti  
                   Cīvarasibbanasikkhāpadaṃ chaṭṭhaṃ  
      {   } Sattamasikkhāpade  Pacchā gacchantīnaṃ corā acchindiṃsūti 
 pacchā gacchantīnaṃ pattacīvaraṃ corā hariṃsu  Dūsesunti  tā 
 bhikkhuniyo dūsayiṃsu sīlavināsaṃ pāpayiṃsūti attho  {      } Saṃvidhāyāti 
 saṃvidahitvā gamanakāle saṃketaṃ katvāti attho  Kukkuṭasampādeti 
 ettha yasmā gāmā nikkhamitvā kukkuṭo padasāva aññaṃ gāmaṃ 
 gacchati ayaṃ kukakuṭasampādoti vuccati   Tatrāyaṃ vacanattho  
 Sampadanti etthāti sampādo  Ke sampadanti  Kukkuṭā  
 Kukkuṭānaṃ sampādo kukkuṭasampādo  Athavā sampādoti gamanaṃ  
 Kukkuṭānaṃ sampādo ettha atthīti kukkuṭasampādo  Kukkuṭasampāte 
 itipi pāṭho  Tattha yassa gāmassa gehacchadanapiṭṭhito kukkuṭo 
 uppatitvā aññassa gehacchadanapiṭṭhiyaṃ sampatati ayaṃ kukkuṭasampādoti 
 vuccati  Vacanattho panettha vuttanayeneva veditabbo  
 Dvidhā vuttappakāropi cesa gāmo accāsanno hoti upacāro 
 na labbhati  Yasmiṃ pana gāme paccūsasamaye vasantassa 
 kukkuṭassa saddo anantare gāme suyyati tādisehi gāmehi 
 saṃpuṇṇaraṭṭhe gāmantare gāmantare pācittiyanti aṭṭhakathāyaṃ vuttaṃ  
 Kiñcāpi vuttaṃ gāmantare gāmantare āpatti pācittiyassāti vacanato 
 pana sacepi ratanamattantaro gāmo hoti yo tassa manussehi 
  
  
 page     
 Ṭhapitaupacāro taṃ okkamantassa āpattiyeva  Taṃ pāliyā 
 na sameti  Sace āsannābhāvena tathā laddhavohārato evarūpopi 
 gāmo āsannabhāvena kukkuṭasaṃpādoti vā na kukkuṭasaṃpādoti vā 
 vohāraṃ labhati tasmā taṃ na sametīti  Itaresu pana etassa 
 upacāraṃ atikkamitvā aññassa upacārokkamanameva na paññāyati  
 Tasmā āpattiropanaṭṭhānaṃyeva na dissati  Tatrāyaṃ 
 āpattivinicchayo  Saṃvidahanakāle hi sace ubhopi bhikkhunīupassaye vā 
 antarārāme vā āsanasālāya vā titthiyaseyyāya vā ṭhatvā saṃvidahanti 
 anāpatti  Kappiyabhūmi kirāyaṃ  Tasmā ettha saṃvidahanapaccayā 
 dukkaṭāpattiṃ na vadanti  Gacchantassa yathāvatthukameva  Sace pana 
 antogāme bhikkhunīupassayadvāre rathikāya aññesu vā 
 catukkasīghāṭakahatthisālādīsu saṃvidahanti bhikkhuno āpatti dukkaṭassa  Evaṃ 
 saṃvidahitvā gāmato nikkhamanti  Nikkhamane anāpatti  
 Anantaragāmassa upacārokkamane pana bhikkhuno pācittiyaṃ  Tatrāpi 
 paṭhamapāde dukkaṭaṃ dutiyapāde pācittiyanti mahāpaccariyaṃ vuttaṃ  Gāmato 
 nikkhamitvā pana yāva anantaragāmassa upacāraṃ na okkamanti 
 etthantare saṃvidahitepi bhikkhuno dukkaṭaṃ  Anantaragāmassa 
 upacārokkamane purimanayeneva anāpatti  Sace dūrataraṃ gantukāmā honti 
 gāmūpacāragaṇanāya okkamane okkamane āpatti  Tassa tassa 
 pana gāmassa atikkamane anāpatti  Sace pana bhikkhunī asukaṃ 
 nāma gāmaṃ gamissāmīti upassayato nikkhamati bhikkhupi tameva gāmaṃ 
  
  
 page     
 Sandhāya asukaṃ gāmaṃ gamissāmīti vihārato nikkhamati atha dvepi 
 gāmadvāre samāgantvā tumhe kuhiṃ gacchatha asukaṃ gāmannāma tumhe 
 kuhinti mayaṃpi tatthevāti vatvā ehi dāni gacchāmāti saṃvidhāya 
 gacchanti anāpatti  Kasmā  Pubbameva gamissāmīti nikkhantattāti 
 mahāpaccariyaṃ vuttaṃ  Taṃ neva pāliyā na sesaaṭṭhakathāya sameti  
      Aḍḍhayojane aḍḍhayojaneti ekamekaṃ aḍḍhayojanaṃ atikkamantassa 
 idāni atikkamissāmīti paṭhamapade dukkaṭaṃ dutiyapade pācittiyaṃ  
 Imasmiṃ hi naye atikkamane āpatti okkamane anāpatti  
 Bhikkhu saṃvidahatīti nagaradvāre vā rathikāya vā bhikkhuniṃ disvā asukaṃ 
 gāmannāma gatapubbatthāti vadati  Namhi ayyā gatapabbāti  
 Ehi gacchāmāti vā sve ahaṃ gamissāmi tvaṃpi āgaccheyyāsīti 
 vā vadati  Bhikkhunī saṃvidahatīti gāmantare cetiyavandanatthaṃ gāmato 
 nikkhamantaṃ bhikkhuṃ disvā ayyā kuhiṃ gacchathāti vadati  Asukaṃ 
 gāmaṃ cetiyavandanatthanti  Ahaṃpi ayyā gacchāmīti evaṃpi bhikkhunīyeva 
 saṃvidahati na bhikkhu  Visaṃketenāti ettha purebhattaṃ gamissāmāti 
 vatvā pacchābhattaṃ gacchanti ajja āgacchissāmāti vatvā 
 sve gacchanti evaṃ kālavisaṃketeyeva anāpatti  Dvāravisaṃkete 
 pana maggavisaṃkete vā satipi āpattiyeva  Āpadāsūti raṭṭhabhede 
 cakkasamāruḷhā janapadā pariyāyanti evarūpāsu āpadāsu anāpatti  
 Sesaṃ uttānamevāti  Catussamuṭṭhānaṃ kāyato kāyavācato 
 kāyacittato kāyavācācittato ca samuṭṭhāti kiriyā nosaññāvimokkhaṃ 
  
  
 page     
 Acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                   Saṃvidhānasikkhāpadaṃ sattamaṃ  
      {   } Aṭṭhamasikkhāpade  Saṃvidhāyāti lokassādamittasanthavavasena 
 kīḷāpurekkhārā saṃvidahitvā  Uddhagāmininti uddhaṃ nadiyā paṭisotaṃ 
 gacchantiṃ  Yasmā pana yo uddhajavanato ujjavanikāya nāvāya 
 kīḷati so uddhagāminiṃ abhiruhatīti vuccati  Tenassa padabhājane 
 atthameva dassetuṃ ujjavanikāyāti vuttaṃ  Adhokāmininti adho 
 anusotaṃ gacchantiṃ  Yasmā pana yo adhojavanato ojavanikāya 
 nāvāya kīḷati so adhogāminiṃ abhiruhatīti vuccati  Tenassāpi 
 padabhājane atthameva dassetuṃ ojavanikāyāti vuttaṃ  Tattha yaṃ 
 tiṭṭhasampaṭipādanatthaṃ uddhaṃ vā adho vā haranti ettha 
 anāpatti  Tiriyantaraṇāyāti upayogatthe nissakkavacanaṃ  {   } Gāmantare 
 gāmantareti ettha yassā nadiyā ekaṃ tīraṃ kukkuṭasaṃpātagāmehi 
 nirantaraṃ ekaṃ agāmakaṃ araññaṃ tassā sagāmakatīrapassena gamanakāle 
 gāmantaragaṇanāya pācittiyāni  Agāmakatīrapassena gamanakāle 
 aḍḍhayojanagaṇanāya  Yā pana yojanavitthatā hoti tassā 
 majjhena gamanepi aḍḍhayojanagaṇanāya pācittiyāni veditabbāni  
 Anāpatti tiriyantaraṇāyāti ettha na kevalaṃ nadiyā yopi 
 mahātiṭṭhapaṭṭanato tāmbalittiṃ vā suvaṇṇabhūmiṃ vā gacchati tassāpi 
 anāpatti  Sabbaaṭṭhakathāsu hi nadiyaṃyeva āpatti vicāritā na 
 samudde  {   } Visaṃketenāti idhāpi kālavisaṃketeneva anāpatti  
  
  
 page     
 Tiṭṭhavisaṃketena pana nāvāvisaṃketena vā gacchantassa āpattiyeva  
 Sesaṃ paṭhamasikkhāpadasadisameva saddhiṃ samuṭṭhānādīhīti  
                  Nāvābhiruhanasikkhāpadaṃ aṭṭhamaṃ  
      {   } Navamasikkhāpade  Mahānāge tiṭṭhamāneti bhummatthe 
 upayogavacanaṃ  Mahānāgesu tiṭṭhamānesūti attho  Athavā mahānāge 
 tiṭṭhamāne disvāti ayamettha pāṭhaseso daṭṭhabbo  Itarathā 
 hi attho na yujjati  Antarākathāti avasānaṃ appatvā 
 ārambhassa ca avasānassa ca vemajjhaṭṭhānaṃ pattakathā  Vippakatāti 
 kayiramānā honti  Saccaṃ mahānāgā kho tayā gahapatīti 
 aḍḍhacchikena olokayamānā there pavisante disvā tehi sutabhāvaṃ 
 ñatvā evamāha  {   } Bhikkhunīparipācitanti bhikkhuniyā paripācitaṃ  
 Guṇappakāsanena nipphāditaṃ laddhabbaṃ katanti attho  Padabhājane 
 panassa bhikkhuniñca tassā paripācanākārañca dassetuṃ bhikkhunī nāma 
 ubhatosaṅghe upasampannā paripācitaṃ nāma pubbe adātukāmānanti 
 ādi vuttaṃ  Pubbe gihisamārambhāti ettha pubbeti paṭhamaṃ 
 samārambhāti samāraddhaṃ vuccati  Paṭiyāditassetaṃ adhivacanaṃ  
 Gihīnaṃ samārambho gihisamārambho  Bhikkhuniyā paripācanato paṭhamameva 
 yaṃ gihīnaṃ paṭipādanabhattaṃ tato aññatra taṃ piṇḍapātaṃ ṭhapetvā 
 aññaṃ bhuñjantassa āpatti  Taṃ pana bhuñjantassa anāpattīti 
 vuttaṃ hoti  Padabhājane pana yasmā ñātakapavāritehi 
 bhikkhussatthāya asamāraddhopi piṇḍapāto atthato samāraddhova hoti 
  
  
 page     
 Yathāsukhaṃ āharāpetabbato tasmā byañjanaṃ anādiyitvā atthameva 
 dassetuṃ gihisamārambho nāma ñātakā vā honti pavāritā vāti 
 vuttaṃ  {   } Pakatipaṭiyattanti pakatiyā tasseva bhikkhuno atthāya 
 paṭiyāditaṃ hoti therassa dassāmāti  Mahāpaccariyaṃ pana tassa 
 aññassāti avatvā bhikkhūnaṃ dassāmāti paṭiyattaṃ hotīti avisesena 
 vuttaṃ  {   } Pañca bhojanāni ṭhapetvā sabbattha anāpattīti yāgukhajjakaphalāphale 
 sabbattha bhikkhunīparipācitepi anāpatti  Sesaṃ uttānameva  
 Paṭhamapārājikasamuṭṭhānaṃ kāyacittato samuṭṭhāti kiriyā saññāvimokkhaṃ 
 sacittakaṃ paṇṇattivajjaṃ kāyakammaṃ ticittaṃ tivedananti  
                   Paripācanasikkhāpadaṃ navamaṃ  
      {   } Dasamasikkhāpade  Sabbo pāliattho ca vinicchayo ca 
 dutiyaaniyate vuttanayeneva veditabbo  Idaṃ hi sikkhāpadaṃ 
 dutiyāniyatena ca upari upanandassa catutthasikkhāpadena ca saddhiṃ 
 ekaparicchedaṃ  Atthuppattivasena pana visuṃ paññattanti  
                   Rahonisajjasikkhāpadaṃ dasamaṃ  
      Samatto vaṇṇanākkamena bhikkhunīvaggo tatiyo  
      {   } Bhojanavaggassa paṭhamasikkhāpade  Āvasathapiṇḍoti āvasathe 
 piṇḍo  Samantā parikkhittaṃ addhikagilānagabbhinīpabbajitānaṃ yathānurūpaṃ 
 paññattamañcapīṭhaṃ anekagabbhappamukhaparicchedaṃ āvasathaṃ katvā tattha 
 puññakāmatāya piṇḍo paññatto hoti  Yāgubhattabhesajjādi 
 sabbaṃ tesaṃ tesaṃ dānatthāya ṭhapitaṃ hotīti attho  Bhiyyopīti 
  
  
 page     
 Svepi  Apasakkantīti apagacchanti  Manussā ujjhāyantīti 
 titthiye apassantā titthiyā kuhiṃ gatāti pucchitvā ime passitvā 
 pakkantāti sutvā ujjhāyanti  Kukkuccāyantoti kukkuccaṃ 
 karonto akappiyasaññaṃ uppādentoti attho  {   } Sakkoti tamhā 
 āvasathā pakkamitunti aḍḍhayojanaṃ vā yojanaṃ vā gantuṃ sakkoti  
 Na sakkotīti ettakameva na sakkoti  Anuddissāti imesaṃyeva 
 vā ettakānaṃyeva vāti evaṃ pāsaṇḍaṃ anuddisitvā sabbesaṃ 
 paññatto hoti  Yāvadatthoti bhojanaṃpi ettakanti aparicchinditvā 
 yāvadattho paññatto hoti  Sakiṃ bhuñjitabbanti ekadivasaṃ 
 bhuñjitabbaṃ  Dutiyadivasato paṭṭhāya paṭiggahaṇe dukkaṭaṃ ajjhohāre 
 ajjhohāre pācittiyaṃ  Ayaṃ panettha vinicchayo  Ekakulena vā 
 nānākulehi vā ekato hutvā ekasmiṃ vā ṭhāne nānāṭhānesu 
 vā ajja ekasmiṃ sve ekasminti evaṃ aniyataṭṭhāne vā paññattaṃ 
 ekasmiṃ ṭhāne ekadivasaṃ bhuñjitvā dutiyadivase tasmiṃ vā ṭhāne 
 aññasmiṃ vā bhuñjituṃ na vaṭṭati  Nānākulehi pana nānāṭhānesu 
 paññattaṃ ekasmiṃ ṭhāne ekadivasaṃ bhuñjitvā dutiyadivase 
 aññattha bhuñjituṃ vaṭṭati  Paṭipāṭiṃ pana khepetvā puna ādito 
 paṭṭhāya bhuñjituṃ na vaṭṭatīti mahāpaccariyaṃ vuttaṃ  Ekapūganānāpūga 
 ekagāmanānāgāmesupi eseva nayo  Yopi ekakulassa vā 
 nānākulānaṃ vā ekato paññatto taṇḍulādīnaṃ abhāvena 
 antarantarā chijjati sopi na bhuñjitabbo  Sace pana na sakkoma 
  
  
 page     
 Dātunti upacchinditvā puna kalyāṇacitte uppanne dātuṃ ārabhanti 
 ekaṃ puna ekadivasaṃ bhuñjituṃ vaṭṭatīti mahāpaccariyaṃ vuttaṃ  {   } Anāpatti 
 gilānassāti gilānassa anuvasitvā bhuñjantassa anāpatti  
 Gacchanto vāti yo gacchanto antarāmagge ekadivasaṃ gataṭṭhāne ca 
 ekadivasaṃ bhuñjati tassāpi anāpatti  Āgacchantepi eseva 
 nayo  Gantvā paccāgacchanto hi antarāmagge ekadivasaṃ 
 āgataṭṭhāne ca ekadivasaṃ bhuñjituṃ labhati  Gacchissāmīti bhuñjitvā 
 nikkhantassa nadī vā pūrati corādibhayaṃ vā hoti so nivattitvā 
 khemabhāvaṃ ñatvā gacchanto puna ekadivasaṃ bhuñjituṃ labhatīti sabbamidaṃ 
 mahāpaccariyādīsu vuttaṃ  Uddissa paññatto hotīti bhikkhūnaṃyeva 
 atthāya uddisitvā paññatto hoti  Na yāvadatthoti yāvadatthaṃ 
 paññatto na hoti thokaṃ thokaṃ labbhati  Tādisaṃ niccaṃpi 
 bhuñjituṃ vaṭṭati  Pañca bhojanāni ṭhapetvā sabbatthāti 
 yāgukhajjakaphalāphalādibhede sabbattha anāpatti  Yāguādīni hi niccaṃpi 
 bhuñjituṃ vaṭṭati  Sesaṃ uttānameva  Eḷakalomasamuṭṭhānaṃ kāyato 
 ca kāyacittato ca samuṭṭhāti kiriyā nosaññāvimokkhaṃ acittakaṃ 
 paṇṇattivajjaṃ kāyakammaṃ ticittaṃ tivedananti  
                  Āvasathapiṇḍasikkhāpadaṃ paṭhamaṃ  
      {   } Dutiyasikkhāpade  Parihīnalābhasakkāroti so kira ajātasattunā 
 rājānaṃ mārāpetvāpi abhimāre yojetvāpi ruhiruppādaṃ katvāpi 
 guḷhapaṭicchanno ahosi  Yadā pana divāyeva dhanapālakaṃ payojesi 
  
  
 page     
 Tadā pākaṭo jāto  Kathaṃ  Devadatto hatthiṃ payojesīti hi 
 kathāya uppannāya na kevalaṃ hatthiṃ payojesi rājānaṃpi mārāpesi 
 abhimārepi pesesi silaṃpi pavijjhi pāpo devadattoti pākaṭo 
 ahosi  Kena saddhiṃ idaṃ kammamakāsīti ca vutte raññā 
 ajātasattunāti āhaṃsu  Tato nāgarā kathaṃ hi nāma rājā 
 evarūpaṃ coraṃ sāsanakaṇṭakaṃ gahetvā vicarissatīti uṭṭhahiṃsu  Rājā 
 nagarasaṅkhobhaṃ ñatvā devadattaṃ nīhari  Tato paṭṭhāya cassa 
 pañcathālipākasatāni upacchindi  Upaṭṭhānaṃpissa na agamāsi  
 Aññepissa manussā na kiñci dātabbaṃ vā kātabbaṃ vā maññiṃsu  
 Tena vuttaṃ parihīnalābhasakkāroti  Kulesu viññāpetvā 
 viññāpetvā bhuñjatīti mā me gaṇo bhijjīti parisaṃ posento tvaṃ 
 ekassa bhikkhuno bhattaṃ dehi tvaṃ dvinnanti evaṃ viññāpetvā 
 sapariso kulesu bhuñjati  {   } Cīvaraṃ parittaṃ uppajjatīti bhattaṃ 
 aggaṇhantānaṃ cīvaraṃ na denti tasmā parittaṃ uppajjati  
      {   } Cīvarakārake bhikkhū bhattena nimantentīti gāme piṇḍāya caritvā 
 cirena cīvaraṃ niṭṭhāpente disvā evaṃ lahuṃ niṭṭhāpetvā cīvaraṃ 
 paribhuñjissantīti puññakamyatāya nimantenti  {   } Nānāverajjaketi 
 nānāvidhehi aññarajjehi āgate  Nānāverañjake itipi pāṭho  
 Ayamevattho  
      {      } Gaṇabhojaneti gaṇassa bhojane  Idha ca gaṇo nāma cattāro 
 bhikkhū ādiṃ katvā taduttariṃ bhikkhū adhippetā  Teneva sabbantimaṃ 
  
  
 page     
 Paricchedaṃ dassento āha yattha cattāro bhikkhū  pe  Etaṃ 
 gaṇabhojanaṃ nāmāti  Taṃ panetaṃ gaṇabhojanaṃ dvīhākārehi pasavati 
 nimantanato vā viññattito vā  Kathaṃ nimantanato pasavati  
 Cattāro bhikkhū upasaṅkamitvā tumhe bhante odanena nimantemi 
 odanaṃ me gaṇhātha ākaṅkhatha oloketha adhivāsetha paṭimānethāti 
 evaṃ yenakenaci vevacanena vā bhāsantarena vā pañcannaṃ bhojanānaṃ 
 nāmaṃ gahetvā nimanteti  Evaṃ ekato nimantitā paricchinnakālavasena 
 ajjatanāya vā svātanāya vā ekato gacchanti ekato 
 gaṇhanti ekato bhuñjanti gaṇabhojanaṃ hoti sabbesaṃ āpatti  
 Ekato nimantitā ekato vā nānato vā gacchanti ekato 
 gaṇhanti nānato bhuñjanti āpattiyeva  Paṭiggahaṇameva hi 
 ettha pamāṇaṃ  Ekato nimantitā ekato vā nānato vā 
 gacchanti nānato gaṇhanti ekato vā nānato vā bhuñjanti 
 anāpatti  Cattāri pariveṇāni vā vihāre vā gantvā nānato 
 nimantitā ekaṭṭhāne ṭhitesuyeva vā eko puttena eko pitarāti 
 evampi nānato nimantitā ekato vā nānato vā gacchantu 
 ekato vā nānato vā bhuñjantu sace ekato gaṇhanti 
 gaṇabhojanaṃ hoti sabbesaṃ āpatti  Evaṃ tāva nimantanato 
 pasavati  Kathaṃ viññattito pasavati  Cattāro bhikkhū ekato ṭhitā 
 vā nisinnā vā upāsakaṃ disvā amhākaṃ catunnaṃpi bhattaṃ dehīti 
 vā viññāpeyyuṃ pāṭekkaṃ vā passitvā mayhaṃ dehi mayhaṃ dehīti 
  
  
 page     
 Evaṃ ekato vā nānato vā viññāpetvā ekato vā gacchantu 
 nānato vā bhattaṃ gahetvāpi ekato vā bhuñjantu nānato vā 
 sace ekato gaṇhanti gaṇabhojanaṃ hoti sabbesaṃ āpatti  
 Evaṃ viññattito pasavati  
      Pādāpi phālitāti yathā mahācammassa parato maṃsaṃ dissati 
 evaṃ phālitā vālikāya vā sakkharāya vā pahatamattā dukkhaṃ 
 uppādenti na sakkā hoti antogāme piṇḍāya carituṃ  
 Tādise gelaññe gilānasamayoti bhuñjitabbaṃ  Na lesakappiyaṃ 
 kātabbaṃ  Cīvare kariyamāneti yadā sāṭakaṃ ca suttaṃ ca labhitvā 
 cīvaraṃ karonti tadā  Visuṃ hi cīvarakārasamayo nāma natthi  Tasmā 
 yo tattha cīvare kattabbaṃ yaṅkiñci kammaṃ karoti mahāpaccariyaṃ 
 hi antamaso sūcivedhanakotipi vuttaṃ tena cīvarakārasamayoti 
 bhuñjitabbaṃ  Kurundiyaṃ pana vitthāreneva vuttaṃ yo cīvaraṃ vicāreti 
 chindati moghasuttaṃ ṭhapeti āgantukapaṭaṃ ṭhapeti paccāgataṃ sibbeti 
 āgantukapaṭaṃ bandhati anuvātaṃ chindati ghaṭṭeti āropeti tattha 
 paccāgataṃ sibbati suttaṃ karoti valeti pipphalikaṃ niseti parivaṭṭanaṃ 
 karoti sabbopi cīvaraṃ karotiyevāti vuccati yo pana samīpe 
 nisinno jātakaṃ vā dhammapadaṃ vā katheti ayaṃ na cīvarakārako 
 etaṃ ṭhapetvā sesānaṃ gaṇabhojane anāpattīti  Aḍḍhayojananti 
 ettakaṃpi addhānaṃ gantukāmena  Yo pana dūraṃ gantukāmo 
 tattha vattabbameva natthi  Gacchantenāti addhānaṃ gacchantena 
  
  
 page     
 Aḍḍhayojanabbhantare gāvutepi bhuñjituṃ vaṭṭati  Gatena 
 bhuñjitabbanti gatena ekadivasaṃ bhuñjitabbaṃ  Nāvābhiruhaṇepi 
 eseva nayo  Ayaṃ pana viseso  Abhiruḷhena icchitaṭṭhānaṃ 
 gantvāpi yāva na orohati tāva bhuñjitabbanti mahāpaccariyaṃ 
 vuttaṃ  Catutthe āgateti ayaṃ antimaparicchedo  Catutthepi āgate 
 yattha na yāpenti so mahāsamayo  Yattha pana sataṃ vā 
 sahassaṃ vā sannipatanti tattha vattabbameva natthi  Tasmā 
 tādise kāle mahāsamayoti adhiṭṭhahitvā bhuñjitabbaṃ  Yo koci 
 paribbājakasamāpannoti sahadhammikesu vā titthiyesu vā aññataro  
 Etesaṃ hi yenakenaci kate bhatte samaṇabhattasamayoti bhuñjitabbaṃ  
      {   } Anāpatti samayeti sattasu samayesu aññatarasmiṃ anāpatti  
 Dve tayo ekatoti yepi akappiyanimantanaṃ sādiyitvā dve vā 
 tayo vā ekato gahetvā bhuñjanti tesaṃpi anāpatti  
      Tattha animantitacatutthaṃ piṇḍapātikacatutthaṃ anupasampannacatutthaṃ 
 pattacatutthaṃ gilānacatutthanti pañcannaṃ catukkānaṃ vasena vinicchayo 
 veditabbo  Kathaṃ  Idhekacco cattāro bhikkhū bhattaṃ gaṇhāthāti 
 nimanteti  Tesu tayo gatā eko na gato  Upāsako 
 eko bhante thero kuhinti pucchati  Nāgato upāsakāti  
 So aññaṃ taṃkhaṇappattaṃ kañci ehi bhanteti sampavesetvā 
 catunnaṃ bhattaṃ deti  Sabbesaṃpi anāpatti  Kasmā  
 Gaṇapūrakassa animantitattā  Tayoeva na tattha nimantitā 
  
  
 page     
 Gaṇhiṃsu tehi gaṇo na pūrati gaṇapūrako ca animantito 
 tena gaṇo bhijjatīti idaṃ animantitacatutthaṃ  Piṇḍapātikacatutthe  
 Namantanakālepi eko piṇḍapātiko hoti so nādhivāseti  
 Gamanavelāya pana ehi bhanteti vutte anadhivāsitattā anāgacchantaṃpi 
 etha bhikkhaṃ lacchathāti gahetvā gacchanti  So taṃ gaṇaṃ 
 bhindati  Tasmā sabbesaṃ anāpatti  Anupasampannacatutthe  
 Sāmaṇerena saddhiṃ nimantitā honti  Sopi gaṇaṃ bhindati  
 Pattacatutthe  Eko sayaṃ agantvā pattaṃ pesesi  Evaṃpi 
 gaṇo bhijjati  Tasmā sabbesaṃ anāpatti  Gilānacatutthe  
 Gilānena saddhiṃ nimantitā honti  Tattha gilānasseva anāpatti 
 itaresaṃ pana gaṇapūrako hoti  Na hi gilānena gaṇo bhijjati  
 Tasmā tesaṃ āpattiyeva  Mahāpaccariyaṃ pana avisesena vuttaṃ 
      samayaladdhako sayameva muccati sesānaṃ gaṇapūrakattā āpattikaro 
 hotīti  Tasmā cīvaradānasamayaladdhakādīnaṃpi vasena catukkāni 
 veditabbāni  Sace pana adhivāsetvā gatesupi catūsu janesu 
 eko paṇḍito bhikkhu ahaṃ tumhākaṃ gaṇaṃ bhindissāmi nimantanaṃ 
 sādiyathāti vatvā yāgukhajjakāvasāne bhattatthāya pattaṃ gaṇhantānaṃ 
 adatvā ime tāva bhikkhū bhojetvā vissajjetha ahaṃ pacchā 
 anumodanaṃ katvā gamissāmīti nisinno tesu bhutvā gatesu detha 
 bhante pattanti upāsakena pattaṃ gahetvā bhatte dinne bhutvā 
 anumodanaṃ katvā gacchati sabbesaṃ anāpatti  Pañcannaṃ hi 
  
  
 page     
 Bhojanānaṃyeva vasena gaṇabhojane visaṃketaṃ natthi  Odanena 
 nimantitā kummāsaṃ gaṇhantāpi āpattiṃ āpajjanti  Tāni ca 
 tehi ekato na gahitāni  Yāguādīhi pana visaṃketaṃ hoti  
 Tāni tehi ekato gahitānīti  Evaṃ eko paṇḍito aññesaṃpi 
 anāpattiṃ karoti  Tasmā sace koci saṅghabhattaṃ kattukāmena 
 nimantanatthāya pesito vihāraṃ āgamma bhante sve amhākaṃ ghare 
 bhikkhaṃ gaṇhāthāti avatvā bhattaṃ gaṇhāthāti vā saṅghabhattaṃ 
 gaṇhāthāti vā saṅgho bhattaṃ gaṇhātūti vā vadati bhattuddesakena 
 paṇḍitena bhavitabbaṃ  Nimantanikā gaṇabhojanato piṇḍapātikā 
 dhutaṅgabhedato mocetabbā  Kathaṃ  Evaṃ tāva vattabbaṃ sve 
 na sakkā upāsakāti  Punadivase bhanteti  Punadivase 
 na sakkāti  Evaṃ yāvaaḍḍhamāsaṃpi haritvā puna vattabbo tvaṃ 
 kiṃ avacāti  Sace punapi saṅghabhattaṃ gaṇhāthāti vadati tato imaṃ tāva 
 upāsaka pupphaṃ kappiyaṃ karohi imaṃ tiṇanti evaṃ vikkhepaṃ katvā 
 puna kiṃ kathayitthāti pucchitabbo  Sace punapi tatheva vadati āvuso 
 tvaṃ piṇḍapātike vā mahāthere vā na lacchasi sāmaṇere lacchasīti 
 vattabbo  Nanu bhante asukasmiṃ ca asukasmiṃ ca gāme bhadante 
 bhojesuṃ ahaṃ kasmā na labhāmīti ca vutte te nimantetuṃ jānanti 
 tvaṃ na jānāsīti  Te kathaṃ nimantesuṃ bhanteti  Te evamāhaṃsu 
 amhākaṃ bhante bhikkhaṃ gaṇhāthāti  Sace sopi tatheva vadati 
 vaṭṭati  Atha punapi bhattaṃ gaṇhāthāti vadati na dāni tvaṃ āvuso 
  
  
 page     
 Bahū bhikkhū lacchasi tayoeva lacchasīti vattabbo  Nanu bhante 
 asukasmiṃ ca asukasmiṃ ca gāme sakalaṃ bhikkhusaṅghaṃ bhojesuṃ ahaṃ 
 kasmā na labhāmīti  Tvaṃ nimantetuṃ na jānāsīti  Te kathaṃ 
 nimantesuṃ bhanteti  Te evamāhaṃsu amhākaṃ bhante bhikkhaṃ 
 gaṇhāthāti  Sace sopi tatheva vadati vaṭṭati  Atha punapi 
 bhattamevāti vadati  Tato vattabbo gaccha tvaṃ natthi amhākaṃ 
 tava bhattenattho nibaddhagocaro esa amhākaṃ mayamettha piṇḍāya 
 carissāmāti  Taṃ caratha bhanteti vatvā āgataṃ pucchanti kiṃ bho 
 laddhā bhikkhūti  Kiṃ etena bahu ettha vattabbaṃ therā sve 
 piṇḍāya carissāmāti āhaṃsu mā dāni tumhe pamajjitthāti  
 Dutiyadivase cetiyavattaṃ katvā ṭhitā bhikkhū saṅghattherena vattabbā 
 āvuso dhuragāme saṅghabhattaṃ apaṇḍitamanusso pana agamāsi 
 gacchāma dhuragāme piṇḍāya carissāmāti  Bhikkhū therassa vacanaṃ 
 kātabbaṃ na dubbacehi bhavitabbaṃ gāmadvāre aṭṭhatvāva 
 piṇḍāya caritabbaṃ  Tesu pattāni gahetvā nisīdāpetvā 
 bhojentesu bhuñjitabbaṃ  Sace āsanasālāya bhattaṃ ṭhapetvā rathikāsu 
 āhiṇḍantā ārocenti āsanasālāya bhante bhattaṃ gaṇhāthāti 
 na vaṭṭati  Atha pana bhattaṃ ādāya tattha tattha gantvā bhattaṃ 
 gaṇhāthāti vadanti paṭikacceva vā vihāraṃ abhiharitvā paṭirūpe 
 ṭhāne ṭhapetvā āgatāgatānaṃ denti ayaṃ abhihaṭabhikkhā nāma 
 vaṭṭati  Sace pana bhattasālāya dānaṃ sajjetvā taṃtaṃ pariveṇaṃ 
  
  
 page     
 Pahiṇanti bhattasālāya bhattaṃ gaṇhāthāti na vaṭṭati  Ye pana 
 manussā piṇḍāya paviṭṭhe bhikkhū disvāva āsanasālaṃ sammajjitvā 
 tattha nisīdāpetvā bhojenti na te paṭikkhipitabbā  Ye pana 
 gāme bhikkhaṃ alabhitvā gāmato nikkhamante bhikkhū disvā bhante 
 bhattaṃ gaṇhāthāti vadanti te paṭikkhipitabbā  Na vā nivattitabbaṃ  
 Sace nivattatha bhante bhattaṃ gaṇhāthāti vadanti nivattathāti 
 vuttapade nivattituṃ vaṭṭati  Nivattatha bhante ghare bhattaṃ 
 kataṃ gāme bhattaṃ katanti  Gehe ca gāme ca bhattaṃ nāma yassa 
 kassaci hotīti nivattituṃ vaṭṭati  Nivattatha bhattaṃ gaṇhāthāti 
 saṃbandhaṃ katvā vadanti nivattituṃ na vaṭṭati  Āsanasālato 
 piṇḍāya carituṃ nikkhamante disvā nisīdatha bhante bhattaṃ gaṇhāthāti 
 vuttepi eseva nayo  
      Niccabhattanti dhuvabhattaṃ vuccati  Niccabhattaṃ gaṇhāthāti 
 vadanti bahūnaṃpi ekato gahetuṃ vaṭṭati  Salākabhattādīsupi 
 eseva nayo  Sesamettha uttānameva  
      Eḷakalomasamuṭṭhānaṃ kiriyā nosaññāvimokkhaṃ acittakaṃ 
 paṇṇattivajjaṃ kāyakammaṃ ticittaṃ tivedananti  
                   Gaṇabhojanasikkhāpadaṃ dutiyaṃ  
      {   } Tatiyasikkhāpade  Na kho idaṃ orakaṃ bhavissati yathā ime 
 manussā sakkaccaṃ bhattaṃ karontīti yena niyāmena ime manussā 
 sakkaccaṃ bhattaṃ karonti tena paññāyati idaṃ sāsanaṃ idaṃ vā 
  
  
 page     
 Buddhappamukhe saṅghe dānaṃ na kho orakaṃ bhavissati parittaṃ lāmakaṃ 
 neva bhavissatīti  Kirapatikoti ettha kiroti tassa kulaputtassa 
 nāmaṃ  Adhipaccatthena pana kirapatikoti vuccati  So kira 
 issaro adhipati māsautusaṃvaccharaniyāmena vettanaṃ datvā 
 kammakāre kammaṃ kāreti  Badarā paṭiyattāti upacāravasena 
 vadati  Badaramissakenāti badarasāḷavena  {   } Ussūre āharīyitthāti 
 atidivā āharīyittha  {   } Mayhaṃ bhattapaccāsaṃ itthannāmassa dammīti 
 ayaṃ bhattavikappanā nāma  Sammukhāpi parammukhāpi vaṭṭati  
 Sammukhā disvā tuyhaṃ vikappemīti vatvā bhuñjitabbaṃ  Adisvā 
 pañcasu sahadhammikesu itthannāmassa vikappemīti vatvā bhuñjitabbaṃ  
 Mahāpaccariyādīsu pana parammukhā vikappanāva vuttā  Sā cāyaṃ 
 yasmā vinayakammena saṅgahitā tasmā bhagavato vikappetuṃ na 
 vaṭṭati  Bhagavati hi gandhakuṭiyaṃ nisinnepi saṅghamajjhe nisinnepi 
 saṅghena gaṇapahonake bhikkhū gahetvā taṃtaṃ kammaṃ kataṃ sukatameva 
 hoti  Bhagavā neva kammaṃ kopeti na sampādeti  Na kopeti 
 dhammissarattā na sampādeti agaṇapūrakattā  {   } Dve tayo nimantena 
 ekato bhuñjatīti dve tīṇi nimantanāni ekapatte pakkhipitvā 
 missetvā ekaṃ katvā bhuñjatīti attho  Dve tīṇi kulāni 
 nimantetvā ekasmiṃ ṭhāne nisīdāpetvā itocītoca āharitvā 
 bhattaṃ ākīranti sūpabyañjanaṃ ākīranti ekamissakaṃ hoti ettha 
 anāpattīti mahāpaccariyaṃ vuttaṃ  Sace pana mūlanimantanaṃ heṭṭhā 
  
  
 page     
 Hoti pacchimaṃ upari taṃ uparito paṭṭhāya bhuñjantassāpatti  
 Hatthaṃ pana anto pavesetvā paṭhamanimantanato ekaṃpi kavaḷaṃ uddharitvā 
 bhuttakālato paṭṭhāya yathā tathā vā bhuñjantassa anāpatti  
 Sacepi tattha khīraṃ vā rasaṃ vā ākīranti yena ajjhotthataṃ bhattaṃ 
 ekarasaṃ hoti koṭito paṭṭhāya bhuñjantassa anāpattīti 
 mahāpaccariyaṃ vuttaṃ  Mahāaṭṭhakathāyaṃ pana vuttaṃ khīrabhattaṃ vā rasabhattaṃ 
 vā labhitvā nisinnassa tattheva aññepi khīrabhattaṃ vā rasabhattaṃ 
 vā ākīranti khīraṃ vā rasaṃ vā pivato anāpatti bhuñjantena 
 pana paṭhamaṃ laddhaṃ maṃsakhaṇḍaṃ vā bhattapiṇḍaṃ vā mukhe pakkhipitvā 
 koṭito paṭṭhāya bhuñjituṃ vaṭṭati sappipāyāsepi eseva 
 nayoti  Mahāupāsako bhikkhuṃ nimanteti tassa kulaṃ upagatassa 
 upāsakopi tassa puttadārabhātikabhaginīādayopi attano attano 
 koṭṭhāsaṃ āharitvā patte pakkhipanti upāsakena paṭhamaṃ 
 dinnaṃ abhuñjitvā pacchā laddhaṃ bhuñjantassa āpattīti 
 mahāaṭṭhakathāyaṃ vuttaṃ  Kurundaṭṭhakathāyaṃ vaṭṭatīti vuttaṃ  
 Mahāpaccariyaṃ sace pāṭekkaṃ pacanti attano attano pakkabhattato 
 āharitvā denti tattha pacchā āhaṭaṃ paṭhamaṃ bhuñjantassa pācittiyaṃ 
 yadi pana sabbesaṃ ekova pāko hoti paramparabhojanaṃ na 
 hotīti vuttaṃ  Mahāupāsako nimantetvā nisīdāpesi  Añño 
 manusso pattaṃ gaṇhāti  Na dātabbaṃ  Kiṃ bhante na dethāti  
 Nanu upāsaka tayā nimantitamhāti  Hotu bhante laddhaṃ laddhaṃ 
  
  
 page     
 Bhuñjathāti vadati  Bhuñjituṃ vaṭṭati  Aññena āharitvā bhatte 
 dinne āpucchitvāpi bhuñjituṃ vaṭṭatīti kurundiyaṃ vuttaṃ  Anumodanaṃ 
 katvā gacchantaṃ dhammaṃ sotukāmā svepi bhante āgaccheyyāthāti 
 sabbe nimantenti  Punadivase āgantvā laddhaṃ laddhaṃ bhuñjituṃ 
 vaṭṭati  Kasmā  Sabbehi nimantitattā  Eko bhikkhu 
 piṇḍāya caranto bhattaṃ labhati  Tamañño upāsako nimantetvā 
 ghare nisīdāpeti na ca tāva bhattaṃ sampajjati  Sace so bhikkhu 
 piṇḍāya caritvā laddhabhattaṃ bhuñjati āpatti  Abhutvā nisinne 
 kiṃ bhante na bhuñjasīti vutte tayā nimantitattāti vatvā laddhaṃ 
 laddhaṃ bhuñjatha bhanteti vutto bhuñjati   vaṭṭati  Sakalena 
 gāmenāti sakalena gāmena ekato hutvā nimantitasseva yattha 
 katthaci bhuñjato anāpatti  Pūgepi eseva nayo  Nimantiyamāno 
 bhikkhaṃ gaṇhissāmīti bhaṇatīti bhattaṃ gaṇhāti nimantiyamāno na 
 mayhaṃ tava bhattena attho bhikkhaṃ gaṇhissāmīti vadati  Ettha 
 mahāpadumatthero āha evaṃ vadanto imasmiṃ sikkhāpade animantanaṃ 
 kātuṃ sakkoti bhuñjanatthāya pana okāso kato hotīti neva 
 gaṇabhojanato na cārittato muccatīti  Mahāsumatthero āha 
 yadaggena animantanaṃ kātuṃ sakkoti tadaggena neva gaṇabhojanaṃ 
 na cārittaṃ hotīti  Sesaṃ vuttanayameva  Kaṭhinasamuṭṭhānaṃ kāyavācato 
 kāyavācācittato ca samuṭṭhāti kiriyākiriyaṃ ettha hi bhojanaṃ 
  Footnote     vutte bhuñjituṃ  
  
  
 page     
 Kiriyā avikappanaṃ akiriyā nosaññāvimokkhaṃ acittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedananti  
                  Paramparabhojanasikkhāpadaṃ tatiyaṃ  
      {   } Catutthasikkhāpade  Kāṇamātāti kāṇāya mātā  Sā 
 kirassā dhītā abhirūpā dassanīyā ahosi  Ye ye taṃ passanti 
 te te rāgena kāṇā honti rāgandhā hontīti attho  
 Tasmā paresaṃ kāṇabhāvakaraṇato kāṇāti vissutā ahosi  
 Tassā vasena mātāpissā kāṇamātāti pākaṭā jātā  Āgatanti 
 āgamanaṃ  Kismiṃ viyāti kīdisaṃ viya  Lajjanakaṃ viya hotīti adhippāyo  
 Rittahatthaṃ gantunti rittā hatthā asmiṃ gamane tadidaṃ rittahatthaṃ  
 Taṃ rittahatthaṃ gamanaṃ gantuṃ lajjanakaṃ viya hotīti vuttaṃ hoti  
 Parikkhayaṃ agamāsīti upāsikā ariyasāvikā bhikkhū disvā santaṃ 
 adātuṃ na sakkoti tasmā tāva dāpesi yāva sabbaṃ parikkhayaṃ 
 agamāsi  Dhammiyā kathāyāti ettha kāṇāpi mātu atthāya 
 desiyamānaṃ dhammaṃ suṇantī desanāpariyosāne sotāpannā ahosi  
 Uṭṭhāyāsanā pakkāmīti āsanato uṭṭhahitvā gato  Sopi puriso 
 satthā kira kāṇamātāya nivesanaṃ agamāsīti sutvā kāṇaṃ ānetvā 
 pakatiṭṭhāneyeva ṭhapesi  {   } Imasmiṃ pana vatthusmiṃ uppannamatte 
 appaññatteneva sikkhāpade pātheyyavatthu udapādi  Tasmā 
 anantarameva cetaṃ dassetuṃ tena kho pana samayenāti ādi vuttaṃ  
 Sopi ca upāsako ariyasāvakattā sabbameva dāpesi  
  
  
 page     
 Tena vuttaṃ parikkhayaṃ agamāsīti  {   } Yaṅkiñci pahiṇakatthāyāti 
 paṇṇākāratthāya paṭiyattaṃ yaṅkiñci atirasakamodakasakkhalikādi sabbaṃ 
 idha pūvotveva saṅkhyaṃ gacchati  Yaṅkiñci pātheyyatthāyāti maggaṃ 
 gacchantānaṃ antarāmaggatthāya paṭiyattaṃ yaṅkiñci baddhasattuabaddha 
 sattutilataṇḍulādi sabbaṃ idha manthotveva saṅkhyaṃ gacchati  Tato ce 
 uttarinti sace tatiyapattaṃ thūpīkataṃ gaṇhāti pūvagaṇanāya pācittiyaṃ  
      Dvittipattapūre paṭiggahetvāti mukhavaṭṭiyā heṭṭhimalekhāya 
 samapūre patte gahetvā  Amutra mayā dvittipattapūrāti ettha 
 sace dve gahitā amutra mayā dve pattapūrā paṭiggahitā tvaṃ 
 ekaṃ gaṇheyyāsīti vattabbaṃ  Tenāpi aññaṃ passitvā paṭhamaṃ 
 āgatena dve pattapūrā gahitā mayā eko mā tvaṃ gaṇhīti 
 vattabbaṃ  Yena paṭhamaṃ eko gahito tassāpi paramparārocane 
 eseva nayo  Yena pana sayameva tayo gahitā tena aññaṃ 
 disvā mā kho ettha paṭiggaṇhāti vattabbaṃ  Paṭikkamanaṃ 
 nīharitvāti āsanasālaṃ haritvā  Āsanasālaṃ gacchantena ca 
 chaḍḍitasālā na gantabbā  Yattha mahābhikkhusaṅgho nisīdati tattha 
 gantabbaṃ  Mahāpaccariyaṃ pana vuttaṃ yā laddhaṭṭhānato āsannā 
 āsanasālā tattha gantabbaṃ attano sandiṭṭhasambhattānaṃ vā 
 ekanikāyikānaṃ vā dassāmīti aññattha gantuṃ na labbhati sace 
 panassa nibaddhanisīdanaṭṭhānaṃ hoti dūraṃpi gantuṃ vaṭṭatīti  
      Saṃvibhajitabbanti sace tayo pattapūrā gahitā ekaṃ attano ṭhapetvā 
  
  
 page     
 Dve pattapūrā bhikkhusaṅghassa dātabbā  Sace dve gahitā ekaṃ 
 attano ṭhapetvā eko saṅghassa dātabbo  Yathāmittaṃ pana 
 dātuṃ na labbhati  Yena eko gahito na tena kiñci akāmā 
 dātabbaṃ yathāruciṃ kātabbaṃ  {   } Gamane paṭippassaddheti antarāmagge 
 upaddavaṃ vā disvā anatthikatāya vā mayaṃ idāni na pesissāma 
 na gamissāmāti evaṃ gamane paṭippassaddhe upacchinne  Ñātakānaṃ 
 pavāritānanti etesaṃ bahuṃpi dentānaṃ paṭiggaṇhantassa anāpatti  
 Aṭṭhakathāsu pana tesaṃpi pātheyyapahiṇatthāya paṭiyattato pamāṇameva 
 vaṭṭatīti vuttaṃ  Sesaṃ uttānameva  Chassamuṭṭhānaṃ kiriyā 
 nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ 
 ticittaṃ tivedananti  
                  Kāṇamātāsikkhāpadaṃ catutthaṃ  
      {   } Pañcamasikkhāpade  Bhikkhū bhuttāvī pavāritāti brāhmaṇena 
 gaṇhātha bhante yāva icchathāti evaṃ yāvadatthappavāraṇāya sayaṃ ca 
 alaṃ āvuso thokaṃ thokaṃ dehīti evaṃ paṭikkhepappavāraṇāya 
 pavāritā  Paṭivissaketi sāmantagharavāsike  {   } Kākoravasaddanti 
 kākānaṃ oravasaddaṃ sannipatitvā viravantānaṃ saddaṃ  Alametaṃ 
 sabbanti ettha tikāraṃ avatvāva alametaṃ sabbaṃ ettakaṃ vattuṃ 
 vaṭṭati  {      } Bhuttāvīti bhuttavā  Tattha ca yasmā yena ekaṃpi 
 siṭṭhaṃ saṅkhāditvā vā asaṅkhāditvā vā ajjhoharitaṃ hoti so 
 bhuttāvīti saṅkhyaṃ gacchati  Tenassa padabhājane bhuttāvī nāma 
  
  
 page     
 Pañcannaṃ bhojanānanti ādi vuttaṃ  Pavāritoti katapavāraṇo 
 katapaṭikkhepo  Sopi ca yasmā na paṭikkhepamattena athakho 
 pañcaṅgavasena  Tenassa padabhājane pavārito nāma asanaṃ paññāyatīti 
 ādi vuttaṃ  Tattha yasmā asanaṃ paññāyatīti iminā vippakatabhojano 
 pavārito vutto yo ca vippakatabhojano tena kiñci bhuttaṃ kiñci 
 abhuttaṃ yañca bhuttaṃ taṃ sandhāya bhuttāvīti saṅkhyaṃ gacchati tasmā 
 bhuttāvīti vacanena visuṃ kañci atthasiddhiṃ na passāma  
 Dvirattatirattaṃ chappañcavācāhīti ādīsu pana dvirattādivacanaṃ viya 
 pavāritapadassa parivārikabhāvena byañjanasiliṭṭhatāya cetaṃ vuttanti 
 veditabbaṃ  Asanaṃ paññāyatīti ādīsu vikappakatabhojanaṃ dissati  
 Bhuñjamāno ceso puggalo hotīti attho  Bhojanaṃ paññāyatīti 
 pavāraṇapahonakabhojanaṃ dissati  Odanādīnañce aññataraṃ 
 paṭikkhipitabbaṃ bhojanaṃ hotīti attho  Hatthapāse ṭhitoti 
 pavāraṇapahonakaṃ ce bhojanaṃ gaṇhitvā dāyako aḍḍhateyyahatthappamāṇe 
 okāse hotīti attho  Abhiharatīti so ce dāyako tassa taṃ 
 bhattaṃ kāyena abhiharatīti attho  Paṭikkhepo paññāyatīti 
 paṭikkhepo dissati  Tañce abhihaṭaṃ so bhikkhu kāyena vā vācāya 
 vā paṭikkhipatīti attho  Evaṃ pañcannaṃ aṅgānaṃ vasena pavārito 
 nāma hotīti  Vuttaṃpi cetaṃ pañcahi upāli ākārehi pavāraṇā 
 hoti asanaṃ paññāyati bhojanaṃ paññāyati hatthapāse ṭhito 
 abhiharati paṭikkhepo paññāyatīti   
  Footnote     vi  parivāra        
  
  
 page     
      Tatrāyaṃ vinicchayo  Asananti ādīsu tāva yañca asati 
 yañca bhojanaṃ hatthapāse ṭhitena abhihaṭaṃ paṭikkhipati taṃ odano 
 kummāso sattu maccho maṃsanti imesaṃ aññatarameva veditabbaṃ  
 Tattha odano nāma sāli vīhi yavo godhumo kaṅgu varako kudrusakoti 
 sattannaṃ dhaññānaṃ taṇḍulehi nibbatto  Tattha sālīti antamaso 
 nivāraṃ upādāya sabbāpi sālijāti  Vīhīti sabbāpi vīhijāti  
 Yavagodhumesu bhedo natthi  Kaṅgūti setarattakāḷabhedā sabbāpi 
 kaṅgujāti  Varakoti antamaso varakaporakaṃ upādāya sabbāpi 
 setavaṇṇā varakajāti  Kudrusakoti kāḷakodruvo ceva 
 sāmākādibhedā ca sabbāpi tiṇadhaññajāti  Nivāravarakaporakā cettha 
 dhaññānulomāti vadanti  Dhaññāni vā hontu dhaññānulomāni vā 
 etesaṃ vuttappabhedānaṃ sattannaṃ dhaññānaṃ taṇḍule gahetvā bhattaṃ 
 pacissāmāti vā yāguṃ pacissāmāti vā ambilapāyāsādīsu 
 aññataraṃ pacissāmāti vā yaṅkiñci sandhāya pacantu  Sace 
 uṇhaṃ vā sītalaṃ vā bhuñjantānaṃ bhojanakāle gahitagahitaṭṭhāne 
 odhi paññāyati odanasaṅgahameva gacchati pavāraṇaṃ janeti  Sace 
 odhi na paññāyati yāgusaṅgahaṃ gacchati pavāraṇaṃ na janeti  
      Yopi pāyāso vā paṇṇaphalakalīramissakā ambilayāgu vā uddhanato 
 otāritamattā abbhuṇhā hoti āvijjhitvā pivituṃ sakkā hatthena 
 gahitokāsepi odhiṃ na dasseti pavāraṇaṃ na janeti  Sace pana 
 usumāya vigatāya sītalībhūtāya ghanabhāvaṃ gacchati odhiṃ dasseti puna 
 Page         
  
 page     
 Pavāraṇaṃ janeti  Pubbe tanukabhāvo na rakkhati  Sacepi 
 dadhitakkādīni āropetvā bahū paṇṇaphalakalīre pakkhipitvā muṭṭhimattāpi 
 taṇḍulā pakkhittā honti  Bhojanakāle ce odhi paññāyati 
 pavāraṇaṃ janeti  Ayāguke nimantane yāguṃ dassāmāti bhatte 
 udakakañjikakhīrādīni ākīritvā yāguṃ gaṇhāthāti denti  Kiñcāpi 
 tanukā hoti pavāraṇaṃ janetiyeva  Sace pana pakkuṭṭhitesu 
 udakādīsu pakkhipitvā pacitvā denti yāgusaṅgahameva gacchati  
 Yāgusaṅgahaṃ gatepi   tasmiṃ vā aññasmiṃ vā yattha macchamaṃsaṃ pakkhipanti 
 sace sāsapamattaṃpi macchamaṃsakhaṇḍaṃ vā nahāruṃ vā paññāyati 
 pavāraṇaṃ janeti  Suddharasako pana rasakayāgu vā na janeti  
 Ṭhapetvā vuttadhaññānaṃ taṇḍule aññehi veṇutaṇḍulādīhi vā 
 kaṇḍamūlaphalehi vā yehi kehici kataṃ bhattaṃpi pavāraṇaṃ na janeti  
 Pageva ghanayāgu  Sace panettha macchamaṃsaṃ pakkhipanti pavāraṇaṃ 
 janeti  Mahāpaccariyaṃ khubbiatthāya bhattaṃpi pavāraṇaṃ janetīti 
 vuttaṃ  Khubbiatthāya bhattaṃ nāma khubbikhajjakatthāya kuṭṭhitūdake 
 pakkhipitvā seditataṇḍulā vuccanti  Sace pana te taṇḍule 
 sukkhāpetvā khādanti vaṭṭati  Neva sattusaṅkhyaṃ na bhattasaṅkhyaṃ 
 gacchanti  Puna tehi katabhattaṃ pavāretiyeva  Te taṇḍule 
 sappitelādīsu vā pacanti pūvaṃ vā karonti na pavārenti  
 Puthukā vā tāhi katasattubhattādīni vā na pavārenti  Kummāso nāma 
  Footnote     yāgusaṅgahitepītipi padaṃ  
  
  
 page     
 Yavehi katakummāso  Aññehi pana muggādīhi katakummāso 
 pavāraṇaṃ na janeti  Sattu nāma sālivīhiyavehi katasattu  
 Kaṅguvarakakudrusakasīsānipi bhajjitvā īsakaṃ koṭṭetvā thuse palāpetvā 
 puna daḷhaṃ koṭṭetvā cuṇṇaṃ karonti  Sacepi taṃ allattā 
 ekābaddhaṃ hoti sattusaṅgahameva gacchati  Kharapākabhajjitānaṃ 
 vīhīnaṃ taṇḍule koṭṭetvā denti  Taṃpi cuṇṇaṃ sattusaṅgahameva 
 gacchati  Samapākabhajjitānaṃ pana vīhīnaṃ vā vīhipalāpānaṃ vā 
 taṇḍulā bhajjitataṇḍulāeva vā na pavārenti  Tesaṃ pana 
 taṇḍulānaṃ cuṇṇaṃ pavāreti  Kharapākabhajjitānaṃ vīhīnaṃ kuṇḍakaṃpi 
 pavāreti  Samapākabhajjitānaṃ pana ātapasukkhānaṃ vā kuṇḍakaṃ na 
 pavāreti  Lājā vā tehi katabhattasattuādīni vā na pavārenti  
 Bhajjitapiṭṭhaṃ vā yaṅkiñci suddhakhajjakaṃ vā na pavāreti  
 Macchamaṃsapūritakhajjakaṃ pana sattumodako vā pavāreti  Macchamaṃsañca 
 pākaṭameva  Ayaṃ pana viseso   Sacepi yāguṃ pivantassa 
 yāgusiṭṭhamattāneva dve macchakhaṇḍāni vā maṃsakhaṇḍāni vā 
 ekabhājane vā nānābhājane vā denti tāni ce akhādanto 
 aññaṃ yaṅkiñci pavāraṇapahonakaṃ paṭikkhipati na pavāreti  
 Tato ekaṃ khāditaṃ ekaṃ hatthe vā patte vā hoti  So ce 
 aññaṃ paṭikkhipati pavāreti  Dvepi khāditāni honti 
 mukhe sāsapamattaṃpi avasiṭṭhaṃ natthi  Sacepi aññaṃ paṭikkhipati na 
 pavāreti  Kappiyamaṃsaṃ khādanto kappiyamaṃsaṃ paṭikkhipati pavāreti  
  
  
 page     
 Kappiyamaṃsaṃ khādanto akappiyamaṃsaṃ paṭikkhipati na pavāreti  
 Kasmā  Avatthutāya  Yaṃ hi bhikkhuno khādituṃ vaṭṭati taṃyeva 
 paṭikkhipato pavāraṇā hoti  Idaṃ pana jānanto akappiyattā 
 paṭikkhipati ajānantopi paṭikkhitabbaṭṭhāne ṭhitameva paṭikkhipati 
 nāma tasmā na pavāreti  Sace pana akappiyamaṃsaṃ khādanto 
 kappiyamaṃsaṃ paṭikkhipati pavāreti  Kasmā  Vatthutāya  Yaṃ hi 
 tena paṭikkhittaṃ taṃyeva pavāraṇāya vatthu  Yaṃ pana khāditaṃ taṃ 
 kiñcāpi paṭikkhipitabbaṭṭhāne ṭhitaṃ khādiyamānaṃ pana maṃsabhāvaṃ 
 na jahāti tasmā pavāreti  Akappiyamaṃsaṃ khādanto akappiyamaṃsaṃ 
 paṭikkhipati purimanayeneva na pavāreti  Kappiyamaṃsaṃ vā akappiyamaṃsaṃ 
 vā khādanto pañcannaṃ bhojanānaṃ yaṅkiñci kappiyabhojanaṃ paṭikkhipati 
 pavāreti  Kuladūsakavejjakammauttarimanussadhammārocanasāditarūpiyādīhi 
 nibbattaṃ buddhapaṭikkuṭṭhaṃ anesanāya uppannaṃ akappiyabhojanaṃ paṭikkhipati 
 na pavāreti  Kappiyabhojanaṃ vā akappiyabhojanaṃ vā bhuñjantopi 
 kappiyabhojanaṃ paṭikkhipati pavāreti akappiyabhojanaṃ paṭikkhipati 
 na pavāretīti sabbattha vuttanayeneva kāraṇaṃ veditabbaṃ  
      Evaṃ asananti ādīsu yañca asati yañca bhojanaṃ hatthapāse 
 ṭhitena abhihaṭaṃ paṭikkhipanto pavāraṇaṃ āpajjati taṃ ñatvā idāni 
 yathā āpajjati tassa jānanatthaṃ ayaṃ vinicchayo  Asanaṃ bhojananti 
 ettha tāva yena ekaṃ siṭṭhaṃpi ajjhohaṭaṃ hoti so sace 
 pattamukhahatthānaṃ yattha katthaci pañcasu bhojanesu ekasmiṃpi sati 
  
  
 page     
 Aññaṃ pañcasu bhojanesu ekaṃpi paṭikkhipati pavāreti  Katthaci 
 bhojanaṃ natthi āmisagandhamattaṃ paññāyati na pavāreti  Mukhe 
 ca hatthe ca bhojanaṃ natthi patte atthi tasmiṃ pana āsane 
 na bhuñjitukāmo vihāraṃ vā pavisitvā bhuñjitukāmo aññassa vā 
 dātukāmo tasmiṃ ce antare aññataraṃ bhojanaṃ paṭikkhipati 
 na pavāreti  Kasmā  Vippakatabhojanabhāvassa upacchinnattā  
 Yopi aññattha gantvā bhuñjitukāmo mukhe bhattaṃ gilitvā sesaṃ 
 ādāya gacchanto antarāmagge aññaṃ bhojanaṃ paṭikkhipati 
 tassāpi pavāraṇā na hotīti mahāpaccariyaṃ vuttaṃ  Yathā ca 
 patte evaṃ hatthepi mukhepi vā vijjamānaṃ bhojanaṃ sace 
 anajjhoharitukāmo hoti tasmiṃ ca khaṇe aññaṃ paṭikkhipati 
 na pavāreti  Ekasmiṃ hi pade vuttalakkhaṇaṃ sabbattha veditabbaṃ 
 hoti  Apica kurundiyaṃ esa nayo dassitoyeva  Vuttaṃ hi 
 tattha mukhe bhattaṃ gilitaṃ hatthe bhattaṃ vighāsādassa dātukāmo 
 patte bhattaṃ bhikkhussa dātukāmo sace tasmiṃ khaṇe paṭikkhipati 
 na pavāretīti  Hatthapāse ṭhitoti ettha pana sace bhikkhu 
 nisinno hoti āsanassa pacchimantato paṭṭhāya sace ṭhito 
 pañhiantato paṭṭhāya sace nipanno yena passena nipanno 
 tassa pārimantato paṭṭhāya dāyakassa nisinnassa vā ṭhitassa vā 
 nipannassa vā ṭhapetvā pasāritahatthaṃ yaṃ āsannataraṃ aṅgaṃ 
 tassa orimantena paricchinditvā aḍḍhateyyahattho hatthapāsoti 
  
  
 page     
 Veditabbo  Tasmiṃ ṭhatvā abhihaṭaṃ paṭikkhipantasseva pavāraṇā 
 hoti na tato paraṃ  Abhiharatīti hatthapāsabbhantare ṭhito 
 gahaṇatthaṃ upanāmeti  Sace pana anantarānisinno bhikkhu hatthe vā 
 urūsu vā ādhārake vā ṭhitaṃ pattaṃ anabhiharitvā va bhattaṃ gaṇhāhīti 
 vadati taṃ paṭikkhipato pavāraṇā natthi  Bhattapacchiṃ ānetvā 
 purato bhūmiyaṃ ṭhapetvā gaṇhāti vuttepi eseva nayo  
 Īsakaṃ pana uddharitvā vā upanāmetvā vā gaṇhāthāti vutte pana 
 paṭikkhipato pavāraṇā hoti  Therāsane nisinno thero dūre 
 nisinnassa daharabhikkhussa pattaṃ pesetvā ito odanaṃ gaṇhāhīti 
 vadati gaṇhitvā pana gato tuṇhī tiṭṭhati  Daharo alaṃ 
 mayhanti paṭikkhipati na pavāreti  Kasmā  Therassa dūrabhāvato 
 dūtassa ca anabhiharaṇatoti  Sace pana gahetvā āgato bhikkhu 
 imaṃ bhattaṃ gaṇhāti vadati taṃ paṭikkhipato pavāraṇā hoti  
      Parivesanāya eko ekena hatthena odanapacchiṃ ekena kaṭacchuṃ 
 gahetvā bhikkhū parivisati  Tatra ce añño āgantvā ahaṃ 
 pacchiṃ dhāressāmi tvaṃ odanaṃ dehīti vatvā gahitamattameva karoti 
 parivesakoeva pana taṃ odanapacchiṃ dhāreti tasmā sā abhihaṭāva 
 hoti  Tato dātukāmatāya gaṇhantaṃ paṭikkhipantassa pavāraṇā 
 hoti  Sace pana parivesakena phuṭṭhamattāva hoti itarova naṃ 
 dhāreti tato dātukāmatāya gaṇhantaṃ paṭikkhipantassa pavāraṇā 
 na hoti  Kaṭacchunā uddhanamatte pana hoti  Kaṭacchuabhihāroyeva 
  
  
 page     
 Hi tassa abhihāro  Dvinnaṃ samabhārepi paṭikkhipanto pavāretiyevāti 
 mahāpaccariyaṃ vuttaṃ  Anantarassa bhikkhuno bhatte dīyamāne 
 itaro pattaṃ hatthehi pidahati pavāraṇā natthi  Kasmā  
 Aññassa abhihaṭe paṭikkhitattā  Paṭikkhepo paññāyatīti ettha 
 vācāya abhihaṭaṃ paṭikkhipato pavāraṇā natthi kāyena abhihaṭaṃ pana 
 kāyena vā vācāya vā paṭikkhipantassa pavāraṇā hotīti 
 veditabbo  Tattha kāyena paṭikkhepo nāma aṅguliṃ vā hatthaṃ 
 vā macchikavījaniṃ vā cīvarakaṇṇaṃ vā cāleti bhamukāya vā ākāraṃ 
 karoti kuddho vā oloketi  Vācāya paṭikkhepo nāma 
 alanti vā na gaṇhāmīti vā mā ākīrāti vā apagacchāti vā 
 vadati  Evaṃ yena kenaci ākārena kāyena vā vācāya vā 
 paṭikkhitte pavāraṇā hoti  Eko abhihaṭe bhatte pavāraṇāya 
 bhīto hatthe apanetvā punappunaṃ patte odanaṃ ākīrantaṃ 
 ākīrākīra koṭṭetvā koṭṭetvā pūrehīti vadati ettha kathanti  
 Mahāsumatthero tāva anākīraṇatthāya vuttattā pavāraṇā hotīti 
 āha  Mahāpadumatthero pana ākīra pūrehīti vadantassa nāma 
 kassaci pavāraṇā atthīti vatvā na pavāretīti āha  Aparo 
 bhattaṃ abhiharantaṃ bhikkhuṃ sallakkhetvā kiṃ āvuso itopi kiñci 
 gaṇhissasi dammi te kiñcīti āha  Tatrāpi evaṃ 
 nāgamissatīti vuttattā pavāraṇā hotīti mahāsumatthero āha  
 Mahāpadumatthero pana gaṇhissasīti vadantassa nāma kassaci pavāraṇā 
  
  
 page     
 Atthīti vatvā na pavāretīti āha  Eko samaṃsakarasaṃ abhiharitvā 
 rasaṃ gaṇhāthāti vadati  Taṃ sutvā paṭikkhipato pavāraṇā natthi  
 Maccharasaṃ maṃsarasanti vutte paṭikkhipato hoti  Idaṃ gaṇhāthāti 
 vuttepi hotiyeva  Maṃsaṃ visuṃ katvā maṃsarasaṃ gaṇhāthāti vadati  
 Tattha ce sāsapamattaṃpi maṃsakhaṇḍaṃ atthi taṃ paṭikkhipato pavāraṇā 
 hoti  Sace pana parissāvito hoti vaṭṭatīti  Abhayatthero 
 āha maṃsarasena āpucchantaṃ mahāthero muhuttaṃ āgamehīti vatvā 
 thālakaṃ āvuso āharāti āha ettha kathanti  Mahāsumatthero 
 tāva abhihārakassa gamanaṃ upacchinnaṃ tasmā pavāretīti āha  
 Mahāpadumatthero pana ayaṃ kuhiṃ gacchati kīdisaṃ etassa gamanaṃ 
 gaṇhantassāpi nāma pavāraṇā atthīti vatvā na pavāretīti 
 āha  Kalīrapanasādīhi missetvā macchamaṃsaṃ pacanti  Taṃ 
 gahetvā kalīrasūpaṃ gaṇhātha panasabyañjanaṃ gaṇhāthāti vadanti  
 Etaṃpi na pavāreti  Kasmā  Appavāraṇārahassa nāmena 
 vuttattā  Sace pana macchasūpaṃ maṃsasūpanti vā idaṃ gaṇhāthāti 
 vā vadanti pavāreti  Maṃsakarambako nāma hoti taṃ dātukāmopi 
 karambakaṃ gaṇhāthāti vadati vaṭṭati na pavāreti  Maṃsakarambakanti 
 vā idanti vā vutte pana pavāreti  Eseva nayo sabbesu 
 macchamaṃsamissakesu  Yo pana nimantane bhuñjamāno maṃsaṃ 
 abhihaṭaṃ uddissa katanti maññamāno paṭikkhipati pavāritova 
 hotīti mahāpaccariyaṃ vuttaṃ  Missakakathā pana kurundiyaṃ suṭṭhu 
  
  
 page     
 Vuttā  Evaṃ hi tattha vuttaṃ piṇḍapātacāriko bhikkhu 
 bhattamissakaṃ yāguṃ āharitvā yāguṃ gaṇhāthāti vadati na pavāreti  
 Bhattaṃ gaṇhāthāti vutte pavāreti  Kasmā  Yenāpucchito 
 tassa atthitāya  Ayamettha adhippāyo  Yāgumissakaṃ gaṇhāthāti 
 vadati  Tatra ce yāgu bahutarā vā hoti samasamā vā 
 na pavāreti  Yāgu mandā bhattaṃ bahutaraṃ pavāreti  Idaṃ ca 
 sabbaṭṭhakathāsu vuttattā na sakkā paṭikkhipituṃ kāraṇaṃ panettha 
 duddasaṃ  Bhattamissakaṃ gaṇhāthāti vadati  Bhattaṃ bahutaraṃ vā 
 samaṃ vā appataraṃ vā hoti pavāretiyeva  Bhattaṃ vā yāguṃ vā 
 anāmasitvā missakaṃ gaṇhāthāti vadati  Tatra ce bhattaṃ bahutaraṃ 
 vā samakaṃ vā hoti pavāreti appataraṃ na pavāreti  Idaṃ 
 ca karambakena na samānetabbaṃ  Karambako hi maṃsamissakopi hoti 
 amaṃsamissakopi tasmā karambakanti vutte pavāraṇā natthi  
 Idaṃ pana bhattamissakameva  Ettha vuttanayeneva pavāraṇā hoti  
 Bahurase bhatte rasaṃ bahukhīre khīraṃ bahusappimhi ca pāyāse sappiṃ 
 gaṇhāthāti visuṃ katvā deti  Taṃ paṭikkhipato pavāraṇā 
 natthi  Yo pana gacchanto pavāreti so gacchantova bhuñjituṃ 
 labhati  Kaddamaṃ vā udakaṃ vā patvā ṭhitena atirittaṃ kāretabbaṃ  
 Sace antarā nadī pūrā hoti nadītīre gumbaṃ anupariyāyantena 
 bhuñjitabbaṃ  Atha nāvā vā setu vā atthi taṃ abhiruhitvāpi 
 caṅkamanteneva bhuñjitabbaṃ  Gamanaṃ na upacchinditabbaṃ  Yāne 
  
  
 page     
 Vā hatthiassapiṭṭhe vā candamaṇḍale vā suriyamaṇḍale vā 
 nisīditvā pavāritena yāva majjhantikaṃ tāva tesu gacchantesupi 
 nisinneneva bhuñjitabbaṃ  Yo ṭhito pavāreti ṭhiteneva yo 
 nisinno nisinneneva bhuñjitabbaṃ  Taṃ iriyāpathaṃ kopentena 
 atirittaṃ kāretabbaṃ  Yo ukkuṭiko nisīditvā pavāreti tena 
 ukkuṭikeneva bhuñjitabbaṃ  Tassa pana heṭṭhā palāsapīṭhaṃ vā 
 kiñci vā nisīdanakaṃ dātabbaṃ  Pīṭhake nisīditvā pavāritena 
 āsanaṃ acāletvāva catasso disā parivattantena bhuñjituṃ labbhati  
 Mañce nisīditvā pavāritena ito vā eto vā saṃsarituṃ 
 na labbhati  Sace pana naṃ saha mañcena ukkhipitvā aññatra nenti 
 vaṭṭati  Nipajjitvā pavāritena nipanneneva bhuñjitabbaṃ  
 Parivattantena yena passena nipanno tassa ṭhānaṃ nātikkametabbaṃ  
      Anatirittanti na atirittaṃ na adhikanti attho  Taṃ pana yasmā 
 akappiyakatādīhi sattahi vinayakammākārehi akataṃ vā gilānassa 
 anadhikaṃ vā hoti tasmā padabhājane akappiyakatanti ādi 
 vuttaṃ  Tattha akappiyakatanti yaṃ tattha phalaṃ vā kaṇḍamūlādi vā 
 pañcahi samaṇakappehi kappiyaṃ akataṃ yañca akappiyamaṃsaṃ vā 
 akappiyabhojanaṃ vā etaṃ akappiyaṃ nāma taṃ akappiyaṃ alametaṃ 
 sabbanti evaṃ atirittaṃ kataṃ akappiyakatanti veditabbaṃ  
 Appaṭiggahitakatanti bhikkhunā apaṭiggahitaṃyeva purimanayena atirittaṃ 
 kataṃ  Anuccāritakatanti kappiyaṃ kārāpetuṃ āgatena bhikkhunā 
  
  
 page     
 Īsakaṃpi anukkhittaṃ vā anupanāmitaṃ vā kataṃ  Ahatthapāse katanti 
 kappiyaṃ kārāpetuṃ āgatassa hatthapāsato bahi ṭhitena kataṃ  
 Abhuttāvinā katanti yo alametaṃ sabbanti atirittaṃ karoti 
 tena pavāraṇapahonakaṃ bhojanaṃ abhuttena   kataṃ  Bhuttāvinā 
 pavāritena āsanā vuṭṭhitena katanti idaṃ uttānameva  
 Alametaṃ sabbanti avuttanti vacībhedaṃ katvā evaṃ avuttaṃ hoti  
 Iti imehi sattahi vinayakammākārehi yaṃ atirittaṃ kappiyaṃ akataṃ yañca 
 na gilānātirittaṃ tadubhayaṃpi anatirittanti veditabbaṃ  Atirittaṃ 
 pana tasseva paṭikkhepena veditabbaṃ  Apicettha bhuttāvinā kataṃ 
 hotīti anantarā nisinnassa sabhāgassa bhikkhuno pattato ekaṃpi 
 siṭṭhaṃ vā maṃsahiraṃ vā khāditvā kataṃpi bhuttāvināva kataṃ hotīti 
 veditabbaṃ  Āsanā avuṭṭhitenāti ettha pana asammohatthaṃ 
 ayaṃ vinicchayo  Dve bhikkhū pātova bhuñjamānā pavāritā 
 honti  Ekena tattheva nisīditabbaṃ  Itarena niccabhattaṃ vā 
 salākabhattaṃ vā ānetvā upaḍḍhaṃ tassa bhikkhuno patte 
 ākīritvā hatthaṃ dhovitvā sesaṃ tena bhikkhunā kappiyaṃ kārāpetvā 
 bhuñjitabbaṃ  Kasmā  Yaṃ hi tassa hatthe laggaṃ taṃ akappiyaṃ 
 hoti  Sace pana paṭhamaṃ nisinno bhikkhu sayameva tassa pattato 
 hatthena gaṇhāti hatthadhovanakiccaṃ natthi  Sace pana evaṃ 
 kappiyaṃ kāretvā bhuñjantassa puna kiñci byañjanaṃ vā khādanīyaṃ 
  Footnote     abhuñjitvā  
  
  
 page     
 Vā patte ākīranti yena paṭhamaṃ kappiyaṃ kataṃ so puna kātuṃ 
 na labhati  Yena akataṃ tena kātabbaṃ  Yaṃ ca akataṃ 
 taṃ kātabbaṃ  Yena akatanti aññena bhikkhunā yena paṭhamaṃ 
 na kataṃ tena kātabbaṃ  Yaṃ ca akatanti yena paṭhamaṃ kappiyaṃ 
 kataṃ tenāpi yaṃ akataṃ taṃ kātabbaṃ  Paṭhamabhājane pana kātuṃ 
 na labbhati  Tattha hi kariyamānaṃ paṭhamakatena saddhiṃ kataṃ hoti 
 tasmā aññasmiṃ bhājane kātuṃ vaṭṭatīti adhippāyo  Evaṃ kataṃ 
 pana tena bhikkhunā paṭhamakatena saddhiṃ bhuñjituṃ vaṭṭati  Kappiyaṃ 
 karontena ca na kevalaṃ patteyeva kuṇḍepi pacchiyaṃpi yattha katthaci 
 purato ṭhapetvā onamitabhājane kātabbaṃ  Taṃ sacepi bhikkhusataṃ 
 pavāritaṃ hoti sabbesaṃ bhuñjituṃ vaṭṭati appavāritānaṃpi 
 vaṭṭati  Yena pana kappiyaṃ kataṃ tassa na vaṭṭati  Sacepi 
 pavāretvā piṇḍāya paviṭṭhaṃ bhikkhuṃ disvā pattaṃ gahetvā avassaṃ 
 bhuñjanake maṅgalanimantane nisīdāpenti atirittaṃ kāretvāva 
 bhuñjitabbaṃ  Sace tattha añño bhikkhu natthi āsanasālaṃ vā 
 vihāraṃ vā pattaṃ pesetvā kāretabbaṃ  Kappiyaṃ karontena pana 
 anupasampannassa hatthe ṭhitaṃ na kātabbaṃ  Sace āsanasālāyaṃ 
 abyatto bhikkhu hoti sayaṃ gantvā kappiyaṃ kārāpetvā 
 ānetvā bhuñjitabbaṃ  Gilānātirittanti ettha na kevalaṃ yaṃ 
 gilānassa bhuttāvasesaṃ hoti taṃ gilānātirittaṃ athakho yaṅkiñci 
 gilānaṃ uddissa ajja vā sve vā yadā vā icchati tadā 
  
  
 page     
 Khādissatīti āhaṭaṃ taṃ sabbaṃ gilānātirittanti veditabbaṃ  Yaṃ 
 yāmakālikādīsu ajjhohāre ajjhohāre dukkaṭaṃ taṃ asaṃsaṭṭhavasena 
 vuttaṃ  Sace pana āmisasaṃsaṭṭhāni honti āhāratthāyapi 
 anāhāratthāyapi paṭiggahetvā ajjhoharantassa pācittiyameva  {   } Sati 
 paccayeti yāmakālikaṃ pipāsāya sati pipāsacchedanatthaṃ sattāhakālikaṃ 
 yāvajīvikañca tena tena upasametabbake ābādhe sati tassa 
 upasamanatthaṃ paribhuñjato anāpatti  Sesamettha uttānameva  
      Kaṭhinasamuṭṭhānaṃ kāyavācato  kāyavācācittato ca samuṭṭhāti 
 kiriyākiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ 
 vacīkammaṃ ticittaṃ tivedananti  
                 Paṭhamappavāraṇāsikkhāpadaṃ pañcamaṃ  
      {   } Chaṭṭhasikkhāpade  Anācāraṃ ācaratīti paṇṇattivītikkamaṃ 
 karoti  Upanaddhīti upanāhaṃ janento tasmiṃ puggale attano 
 kodhaṃ bandhi punappunaṃ āghātaṃ janesīti attho  Upanaddho 
 bhikkhūti so janitaupanāho bhikkhu  {   } Abhihaṭṭhuṃ pavāreyyāti 
 abhiharitvā handa bhikkhu khāda vā bhuñja vāti evaṃ pavāreyya  
 Padabhājane pana handa bhikkhūti ādiṃ anuddharitvā sādhāraṇameva 
 abhihaṭṭhuṃ pavāraṇāya atthaṃ dassetuṃ yāvatakaṃ icchasi tāvatakaṃ 
 gaṇhāhīti vuttaṃ  Jānanti pavāritabhāvaṃ jānanto  Taṃ panassa 
 jānanaṃ yasmā tīhākārehi hoti tasmā jānāti nāma sāmaṃ vā 
 jānātītiādinā nayena padabhājanaṃ vuttaṃ  Āsādanāpekkhoti 
  
  
 page     
 Āsādanaṃ codanaṃ maṅkukaraṇabhāvaṃ apekkhamāno  Paṭiggaṇhāti 
 āpatti dukkaṭassāti yassa abhihaṭaṃ tasmiṃ paṭiggaṇhante 
 abhihārakassa dukkaṭaṃ  Itarassa pana sabbo āpattibhedo 
 paṭhamasikkhāpade vutto  Imasmiṃ pana sikkhāpade sabbā āpattiyo 
 abhihārakasseva veditabbā  Sesaṃ paṭhamasikkhāpade vuttanayattā 
 pākaṭameva  Tisamuṭṭhānaṃ kāyacittato vācācittato kāyavācācittato 
 ca samuṭṭhāti kiriyā saññāvimokkhaṃ sacittakaṃ paṇṇattivajjaṃ 
 kāyakammaṃ vacīkammaṃ akusalacittaṃ dukkhavedananti  
                 Dutiyappavāraṇāsikkhāpadaṃ chaṭṭhaṃ  
      {   } Sattamasikkhāpade  Giraggasamajjoti girimhi aggasamajjo 
 girassa vā aggappadese samajjo  So kira sattame divase 
 bhavissatīti nagare ghosanā kariyati  Nagarassa bahiddhā same 
 bhūmibhāge pabbatacchāyāyaṃ mahājanakāyo sannipati  Anekappakārāni 
 naṭanāṭakāni pavattanti  Tesaṃ dassanatthaṃ mañcātimañce bandhanti  
 Sattarasavaggiyā appaññatte sikkhāpade daharāva upasampannā  
 Te nāṭakāni āvuso passissāmāti tattha agamaṃsu  Atha nesaṃ 
 ñātakā amhākaṃ ayyā āgatāti tuṭṭhacittā nahāpetvā 
 vilimpitvā bhojetvā aññaṃpi pūvakhādanīyādiṃ hatthe adaṃsu  Te 
 sandhāya vuttaṃ manussā sattarasavaggiye bhikkhū passitvāti ādi  
      {      } Vikāleti vigate kāle  Kāloti bhikkhūnaṃ bhojanakālo adhippeto  
 So ca sabbantimena paricchedena majjhantiko tasmiṃ vītivatteti 
  
  
 page     
 Adhippāyo  Tenevassa padabhājane vikālo nāma majjhantike 
 vītivatte yāva aruṇuggamanāti vuttaṃ  Ṭhitamajjhantikopi 
 kālasaṅgahaṃ gacchati  Tato paṭṭhāya khādituṃ vā bhuñjituṃ vā na 
 sakkā sahasā pivituṃ sakkā bhaveyya kukkuccakena pana na 
 kattabbaṃ  Kālaparicchedajānanatthaṃ ca kālatthambho yojetabbo  
 Kālantare vā bhattakiccaṃ kātabbaṃ  Avasesaṃ khādanīyaṃ nāmāti 
 ettha yaṃ tāva sakkhalimodakādi pubbannāparannamayaṃ tattha 
 vattabbamevamatthi  Yaṃpi paṇṇamūlādippabhedaṃ āmisagatikaṃ hoti 
 seyyathīdaṃ mūlakhādanīyaṃ kaṇḍakhādanīyaṃ mūḷālakhādanīyaṃ matthakakhādanīyaṃ 
 khandhakhādanīyaṃ tacakhādanīyaṃ pattakhādanīyaṃ pupphakhādanīyaṃ phalakhādanīyaṃ 
 aṭṭhikhādanīyaṃ piṭṭhakhādanīyaṃ niyyāsakhādanīyanti idaṃpi khādanīyasaṅgahameva 
 gacchati  Tattha pana āmisagatikaṃ sallakkhaṇatthaṃ idaṃ khādanīyaṃ 
 mukhamattanidassanaṃ  
      Mūlakhādanīye tāva mūlakamūlaṃ vārakamūlaṃ puccumūlaṃ tambakamūlaṃ 
 taṇḍuleyyakamūlaṃ vatthaleyyakamūlaṃ vajjakalimūlaṃ jajjharimūlanti evamādīni 
 sūpeyyapaṇṇamūlāni āmisagatikāni  Ettha ca vajjakalimūle 
 jaraḍḍhaṃ chinditvā chaḍḍenti taṃ yāvajīvikaṃ hoti  Aññaṃpi evarūpaṃ 
 eteneva nayena veditabbaṃ  Mūlakavārakajajjharimūlāni pana 
 jaraḍḍhānipi āmisagatikānevāti vuttaṃ  Yāni pana pāliyaṃ anujānāmi 
 bhikkhave mūlāni bhesajjāni haliddaṃ siṅgaveraṃ vacaṃ vacatthaṃ ativisaṃ 
 kaṭukarohiṇiṃ usīraṃ bhaddamuttakaṃ yāni vā panaññānipi atthi 
  
  
 page     
 Mūlāni bhesajjāni neva khādanīye khādanīyatthaṃ pharanti na bhojanīye 
 bhojanīyatthaṃ pharantīti   vuttāni tāni yāvajīvikāni  Tesaṃ 
 cūḷapañcamūlaṃ mahāpañcamūlanti ādinā nayena gaṇiyamānānaṃ gaṇanāya 
 anto natthi  Khādanīyatthañca bhojanīyatthañca apharaṇabhāvoyeva 
 panetesaṃ lakkhaṇaṃ  Tassa yaṅkiñci mūlaṃ tesu tesu janapadesu 
 pakatiāhāravasena manussānaṃ khādanīyatthaṃ bhojanīyatthaṃ ca pharati taṃ 
 yāvakālikaṃ itaraṃ yāvajīvikanti veditabbaṃ  Subahuṃ vatvāpi hi 
 imasmiṃyeva lakkhaṇe ṭhātabbaṃ  Nāmasaññāsu pana vuccamānāsu 
 taṃ taṃ nāmaṃ ajānantānaṃ sammohoyeva hoti  Tasmā nāmasaññāya 
 ādaraṃ akatvā lakkhaṇameva dassitaṃ  Yathā ca mūle evaṃ 
 kaṇḍādīsupi yaṃ lakkhaṇaṃ dassitaṃ tasseva vasena vinicchayo 
 veditabbo  Yañca taṃ pāliyaṃ haliddādi aṭṭhavidhaṃ vuttaṃ tassa 
 khandhatacapupphaphalaṃpi sabbaṃ yāvajīvikanti vuttaṃ  Kaṇḍakhādanīye 
 duvidho kaṇḍo dīgho ca vaṭṭo ca  Dīgho ca rasso ca 
 bhisakiṃsukakaṇḍādi vaṭṭo uppalakaserukakaṇḍādi yaṃ gaṇṭhītipi 
 vadanti  Tattha sabbesaṃ kaṇḍānaṃ jiṇṇajaraḍḍhaṭṭhānaṃ ca challi 
 ca sukhumamūlāni ca yāvajīvikāni  Taruṇo pana sukhakhādanīyo 
 sālakalyāṇīpotakakaṇḍo kiṃsukapotakakaṇḍo ambātakakaṇḍo 
 ketakakaṇḍo māluvakaṇḍo bhisasaṅkhāto padumapuṇḍarīkakaṇḍo 
 piṇḍālumasāluādayo ca vallīkaṇḍā āluvakaṇḍo siggukaṇḍo tālakaṇḍo 
 nīluppalarattuppalakumudasogandhikānaṃ kaṇḍā kaddalīkaṇḍo veḷukaṇḍo 
  Footnote     vi  mahāvagga       
  
  
 page     
 Kaserukakaṇḍoti evamādayo tesu tesu janapadesu pakatiāhāravasena 
 manussānaṃ khādanīyatthaṃ bhojanīyatthaṃ ca pharaṇakaṇḍā yāvakālikā  
      Khīravallīkaṇḍo adhoto yāvajīviko dhoto yāvakāliko  
 Khīrakākolijīvikausabhakalasuṇādikaṇḍā pana yāvajīvikā  Te 
 pāliyaṃ yāni vā panaññānipi atthi mūlāni bhesajjānīti   evaṃ 
 mūlabhesajjasaṅgaheneva saṅgahitā  Mūḷālakhādanīye padumamūḷālaṃ 
 puṇḍarikamūḷālasadisameva  Erakamūlaṃ kaṇḍalamūlanti evamādi 
 tesu tesu janapadesu pakatiāhāravasena manussānaṃ khādanīyatthaṃ 
 bhojanīyatthañca pharaṇakamūḷālaṃ yāvakālikaṃ  Haliddasiṅgavera 
 makacicaturassavallīketakatālahintālakuntālanāḷikerapūgarukkhādimūḷālaṃ pana 
 yāvajīvikaṃ  Taṃ sabbaṃpi pāliyaṃ yāni vā panaññānipi atthi mūlāni 
 bhesajjānīti   evaṃ mūlabhesajjasaṅgaheneva saṅgahitaṃ  Matthakakhādanīye 
 tālahintālakuntālaketakanāḷikerapūgarukkhakhajjūrīvettaerakakaddalīnaṃ 
 kalīrasaṅkhātā matthakā veḷukalīro naḷakalīro ucchukalīro 
 mūlakakalīro sāsapakalīro satāvarikalīro sattannaṃ dhaññānaṃ kalīrāti 
 evamādi tesu tesu janapadesu pakatiāhāravasena manussānaṃ khādanīyatthaṃ 
 bhojanīyatthaṃ ca pharaṇako rukkhavallīādīnaṃ matthako yāvakāliko  
 Haliddasiṅgaveravacamakacilasuṇānaṃkalīrānaṃtālahintālakuntālanāḷikerakalīrānaṃ 
 ca chinditvā pātito jaraḍḍhabundho yāvajīviko  Khandhakhādanīye 
 antopaṭhavīgato sālakalyāṇikkhandho ucchukkhandho 
 niluppalarattuppalakumudasogandhikānaṃ khandhāti evamādi tesu tesu janapadesu 
  Footnote       vi  mahāvagga       
  
  
 page     
 Pakatiāhāravasena manussānaṃ khādanīyatthaṃ bhojanīyatthañca pharaṇako khandho 
 yāvakāliko  Uppalajātīnaṃ paṇṇadaṇḍako padumajātīnaṃ sabbopi 
 daṇḍako aravindakadaṇḍādayo ca avasesā sabbe khandhā yāvajīvikā  
      Tacakhādanīye ucchuttacova eko yāvakāliko  Sopi saraso  
 Seso sabbo yāvajīviko  Tesaṃ pana matthakakkhandhattacānaṃ tiṇṇaṃpi 
 pāliyaṃ kasāvabhesajjena saṅgaho veditabbo  Vuttaṃ hetaṃ anujānāmi 
 bhikkhave kasāvāni bhesajjāni nimbakasāvaṃ kudajakasāvaṃ paggavakasāvaṃ 
 nattamālakasāvaṃ yāni vā panaññānipi atthi kasāvāni bhesajjāni 
 neva khādanīye khādanīyatthaṃ pharanti na bhojanīye bhojanīyatthaṃ 
 pharantīti    Ettha etesaṃpi saṅgaho sijjhati  Vuttakasāvāni ca 
 sabbakappiyānīti veditabbāni  Pattakhādanīye mūlako vārako 
 puccutambako taṇḍuleyyako punnāgo vatthaleyyako vajjakali jajjhari 
 selu siggu kāsamaddako ummācīnamuggo māso rājamāso ṭhapetvā 
 mahānipphāvaṃ avasesanipphāvo aggimaṭṭho sunisaṇṇako setavaraṇo 
 nāliko bhūmiyaṃ jātaloṇīti etesaṃ pattāni aññāni ca evarūpāni 
 tesu tesu janapadesu pakatiāhāravasena manussānaṃ khādanayatthaṃ 
 bhojanīyatthaṃ ca pharaṇakāni pattāni ekaṃsena yāvakālikāni  Yā 
 panaññāpi mahānakhapiṭṭhimattapaṇṇāloṇi rukkhe vā gacche vā 
 ārohati tassā pattaṃ yāvajīvikaṃ brahmipattañca yāvajīvikanti 
 dīpavāsino vadanti  Ambapallavaṃ yāvakālikaṃ  Asokapallavaṃ pana 
 yāvajīvikaṃ  Yāni vā panaññāni pāliyaṃ anujānāmi bhikkhave 
  Footnote     vi  mahāvagga       pāliyaṃ anujānāmi   nimbakasāvaṃ kuṭjakasāvaṃ paṭolakasāvanti 
  dissati  
  
  
 page     
 Paṇṇāni bhesajjāni nimbapaṇṇaṃ kudajapaṇṇaṃ   paṭolapaṇṇaṃ 
 gulasipaṇṇaṃ kappāsikapaṇṇaṃ yāni vā panaññānipi atthi paṇṇāni 
 bhesajjāni neva khādanīye khādanīyatthaṃ na bhojanīye bhojanīyatthaṃ 
 pharantīti   vuttāni tāni yāvajīvikāni  Na kevalañca paṇṇāni tesaṃ 
 pupphaphalādīnipi  Yāvajīvikapaṇṇānaṃ paṭolapaṇṇaṃ paggavapaṇṇaṃ 
 ajjukapaṇṇaṃ phaṇijjakapaṇṇaṃ tambolapaṇṇaṃ paduminīpaṇṇanti evaṃ gaṇanāvasena 
 anto natthi  Pupphakhādanīye mūlakapupphaṃ vārakapupphaṃ puccupupphaṃ 
 tambakapupphaṃ vajjakalipupphaṃ jajjharipupphaṃ cūḷanipphāvapupphaṃ mahānipphāvapupphaṃ 
 kaserukapupphaṃ nāḷikeratālaketakānaṃ  taruṇapupphāni setavaraṇapupphaṃ 
 siggupupphaṃ uppalapadumajātikānaṃ pupphāni kaṇṇikārapupphaṃ 
 agandhikapupphaṃ kaṇṇavirapupphaṃ jīvapupphanti evamādi tesu tesu 
 janapadesu pakatiāhāravasena manussānaṃ khādanīyatthaṃ bhojanīyatthaṃ ca 
 pharaṇakapupphaṃ yāvakālikaṃ  Asokabakulakuleyyakapunnāgacampakajāti 
 kaṇṇavirakaṇṇikārakaṇḍavanamālikamallikādīnaṃ pana pupphaṃ yāvajīvikaṃ  
 Tassa gaṇanāya anto natthi  Pāliyaṃ panassa kasāvabhesajjeneva 
 saṅgaho veditabbo  Phalakhādanīye panasalabujatāla 
 nāḷikeraambajambūambātakatintiṇikamātuluṅgakapiṭṭhalāvukumbhaṇḍa 
 pussaphalatimbarusakatipusavātiṅgaṇacocamocamadhukādīnaṃ phalāni yāni loke tesu 
 tesu janapadesu pakatiāhāravasena manussānaṃ khādanīyatthaṃ bhojanīyatthaṃ ca 
 pharanti sabbāni tāni yāvakālikāni  Nāmagaṇanāvasena ca nesaṃ 
 na sakkā pariyantaṃ dassetuṃ  Yāni ca pana pāliyaṃ anujānāmi 
  Footnote     pāliyaṃ kuṭajapaṇṇanti dissati     vi  mahāvagga       
  
  
 page     
 Bhikkhave phalāni bhesajjāni vilaṅgaṃ pipphali   maricaṃ harītakaṃ vibhītakaṃ āmalakaṃ 
 koṭṭhaphalaṃ yāni vā panaññānipi atthi phalāni bhesajjāni neva 
 khādanīye khādanīyatthaṃ pharanti na bhojanīye bhojanīyatthaṃ pharantīti   
      vuttāni tāni yāvajīvikāni  Tesaṃpi aparipakkāni acchiva 
 bimbavaraṇaketakakasmiriādīnaṃ phalāni jātiphalaṃ kaṭukaphalaṃ elā takkolanti evaṃ 
 nāmavasena na sakkā pariyantaṃ dassetuṃ  Aṭṭhikhādanīye labujaṭṭhi 
 panasaṭṭhi ambātakaṭṭhi sālaṭṭhi khajjūrīketakatimbarusakānaṃ taruṇaphalaṭṭhi 
 tintiṇikaṭṭhi bimbaphalaṭṭhi kosambaṭṭhi uppalapadumajātīnaṃ pokkharaṭṭhīti 
 evamādīni tesu tesu janapadesu manussānaṃ pakatiāhāravasena khādanīyatthaṃ 
 bhojanīyatthaṃ ca pharaṇakāni aṭṭhini yāvakālikāni  Madhukaṭṭhi punnāgaṭṭhi 
 harītakādīnaṃ aṭṭhīni siddhaṭṭhakaṭṭhi rājikaṭṭhīti evamādīni aṭṭhīni 
 yāvajīvikāni  Tesaṃ pāliyaṃ phalabhesajjeneva saṅgaho veditabbo  
      Piṭṭhakhādanīye sattannaṃ dhaññānaṃ dhaññānulomānaṃ aparannānañca 
 piṭṭhaṃ panasapiṭṭhaṃ labujapiṭṭhaṃ ambātakapiṭṭhaṃ sālapiṭṭhaṃ dhotakatālapiṭṭhaṃ 
 ca khīravallīpiṭṭhañcāti evamādīni tesu tesu janapadesu pakatiāhāravasena 
 manussānaṃ khādanīyatthaṃ bhojanīyatthaṃ ca pharaṇakāni piṭṭhāni 
 yāvakālikāni  Adhotakatālapiṭṭhaṃ khīravallīpiṭṭhaṃ assagandhādipiṭṭhāni 
 yāvajīvikāni  Tesaṃ pāliyaṃ kāsāvehi ca mūlaphalehi ca saṅgaho 
 veditabbo  Niyyāsakhādanīye eko ucchuniyyāso sattāhakāliko  
 Sesā anujānāmi bhikkhave jatūni bhesajjāni hiṃgu hiṃgujatu hiṃgusipāṭikā 
 takkaṃ takkapatti takkapaṇṇi   sajjulasaṃ yāni vā panaññānipi 
  Footnote     pāliyaṃ pipphalinti dissati     vi  mahāvagga           pāliyaṃ hiṅguṃ 
  hiṅgujatuṃ hiṅgusipātikaṃ takaṃ takapattiṃ takapaṇṇinti dissati  
  
  
 page     
 Atthi jatūni bhesajjānīti   evaṃ pāliyaṃ vuttaniyyāsā yāvajīvikā  
 Tattha yevāpanakavasena saṅgahitānaṃ kaṇṇikāraniyyāso ambaniyyāsoti 
 evaṃ nāmavasena na sakkā pariyantaṃ dassetuṃ  
      Evaṃ imesu mūlakhādanīyādīsu yaṅkiñci yāvakālikaṃ sabbaṃpi 
 imasmiṃ atthe avasesaṃ khādanīyaṃ nāmāti saṅgahitaṃ  Bhojanīyaṃ nāma 
 pañca bhojanānītiādimhi yaṃ vattabbaṃ taṃ vuttameva  Khādissāmi 
 bhuñjissāmīti paṭiggaṇhāti āpatti dukkaṭassāti yo bhikkhu vikāle 
 etaṃ khādanīyaṃ bhojanīyaṃ ca paṭiggaṇhāti tassa paṭiggahaṇe tāva 
 āpatti dukkaṭassa  Sesamettha uttānameva  
      Eḷakalomasamuṭṭhānaṃ kāyato ca kāyacittato ca samuṭṭhāti 
 kiriyā nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ 
 tivedananti  
                  Vikālabhojanasikkhāpadaṃ sattamaṃ  
      {   } Aṭṭhamasikkhāpade  Veḷaṭṭhasīso nāma jaṭilasahassassa abbhantaro 
 mahāthero  Araññe viharatīti jetavanassa avidūre padhānaghare 
 ekasmiṃ āvāse vasati  Sukkhakūranti asūpabyañjanaṃ odanaṃ  So 
 kira antogāme bhuñjitvā pacchā piṇḍāya caritvā tādisaṃ odanaṃ 
 āharati  Tañcakho appicchatāya na paccayagiddhatāya  Thero 
 kira sattāhaṃ nirodhasamāpattiyā vītināmetvā samāpattito vuṭṭhāya 
 taṃ piṇḍapātaṃ udakena temetvā bhuñjati  Tato puna sattāhaṃ 
 samāpattiyā nisīdati  Evaṃ dvepi tīṇipi cattāripi sattāhāni 
  Footnote     vi  mahāvagga       
  
  
 page     
 Vītināmetvā gāmaṃ piṇḍāya pavisati  Tena vuttaṃ cirena gāmaṃ 
 piṇḍāya pavisatīti  {   } Kāro karaṇaṃ kiriyāti atthato ekaṃ  
 Sannidhikāro assāti sannidhikāraṃ  Sannidhikārameva sannidhikārakaṃ  
 Sannidhikiriyanti attho  Paṭiggahetvā ekarattaṃ vītināmitassetaṃ 
 adhivacanaṃ  Tenevassa padabhājane vuttaṃ sannidhikārakaṃ nāma ajja 
 paṭiggahitaṃ aparajjunti    Paṭiggaṇhāti āpatti dukkaṭassāti evaṃ 
 sannidhikataṃ yaṅkiñci yāvakālikaṃ yāmakālikaṃ vā ajjhoharitukāmatāya 
 gaṇhantassa paṭiggahaṇe tāva āpatti dukkaṭassa  Ajjhoharato pana 
 ekamekasmiṃ   ajjhohāre pācittiyaṃ  Sacepi patto duddhoto hoti 
 yaṃ aṅguliyā ghaṃsantassa lekhā paññāyati gaṇṭhikapattassa vā 
 gaṇṭhikantare sneho   paviṭṭho so uṇhe otāpentassa 
 paggharati uṇhayāguyā vā gahitāya sandissati tādise pattepi 
 punadivase bhuñjantassa pācittiyaṃ  Tasmā pattaṃ dhovitvā puna 
 tattha acchodakaṃ vā āsiñcitvā aṅguliyā vā ghaṃsitvā 
 nissnehabhāvo   jānitabbo  Sacepi udake snebhāvo   patte 
 vā aṅgulīlekhā paññāyati duddhoto hoti  Telavaṇṇapatte pana 
 aṅgulīlekhā paññāyati sā abbohārikā  Yaṃ bhikkhū nirapekkhā 
 sāmaṇerānaṃ pariccajanti tañce sāmaṇerā nidahitvā denti 
 sabbaṃ vaṭṭati  Sayaṃ paṭiggahetvā apariccattameva hi dutiyadivase 
  Footnote     ajja paṭiggahitaṃ aparajju khāditaṃ hotīti padabhājane vuttaṃ     ekekasmiṃ  
     sineho      nissinehabhāvo      sineho  
  
  
 page     
 Na vaṭṭati  Tato hi ekaṃ siṭṭhaṃpi ajjhoharato pācittiyameva  
      Akappiyamaṃsesu manussamaṃse thullaccayena saddhiṃ pācittiyaṃ  Avasesesu 
 dukkaṭena saddhiṃ  Yāmakālikaṃ sati paccaye ajjhoharato pācittiyaṃ  
 Āhāratthāya ajjhoharato dukkaṭena saddhiṃ pācittiyaṃ  Sace 
 pavārito hutvā anatirittaṃ kataṃ ajjhoharati pakatiāmise dve 
 pācittiyāni  Manussamaṃse thullaccayena saddhiṃ dve  Sese 
 akappiyamaṃse dukkaṭena saddhiṃ  Yāmakālikaṃ sati paccaye sāmisena 
 mukhena ajjhoharato dve  Nirāmisena ekameva  Āhāratthāya 
 ajjhoharato vikappadvayepi dukkaṭaṃ vaḍḍhati  Sace vikāle 
 ajjhoharati pakatibhojane sannidhipaccayā ca vikālabhojanapaccayā ca 
 dve pācittiyāni  Akappiyamaṃse thullaccayañca dukkaṭañca vaḍḍhati  
 Yāmakālikesu vikālabhojanapaccayā anāpatti  Anatirittapaccayā 
 pana vikāle sabbavikappesu anāpatti  {   } Sattāhakālikaṃ yāvajīvikaṃ 
 āhāratthāyāti āhāratthāya paṭiggaṇhato paṭiggahaṇapaccayā tāva 
 dukkaṭaṃ  Ajjhoharato pana sace nirāmisaṃ hoti ajjhohāre 
 ajjhohāre dukkaṭaṃ  Atha āmisasaṃsaṭṭhaṃ paṭiggahetvā ṭhapitaṃ hoti 
 yathāvatthukaṃ pācittiyameva  {   } Anāpatti yāvakālikanti ādimhi 
 vikālabhojanasikkhāpade niddiṭṭhaṃ khādanīyaṃ bhojanīyaṃ yāva majjhantikasaṅkhāto 
 kālo tāva bhuñjitabbato yāvakālikaṃ saddhiṃ anulomapānehi 
 aṭṭhavidhaṃ pānaṃ yāva rattiyā pacchimayāmasaṅkhāto yāmo 
 tāva paribhuñjitabbato yāmo kālo assāti yāmakālikaṃ 
  
  
 page     
 Sappiādi pañcavidhaṃ bhesajjaṃ sattāhaṃ nidhetabbato sattāhaṃ kālo 
 assāti sattāhakālikaṃ ṭhapetvā udakaṃ avasesaṃ sabbaṃpi yāvajīvaṃ 
 pariharitvā sati paccaye paribhuñjitabbato yāvajīvikanti vuccati  
      Tattha aruṇodaye paṭiggahitaṃ yāvakālikaṃ satakkhattumpi nidahitvā 
 yāva kālo nātikkamati tāva yāmakālikaṃ ekaṃ ahorattaṃ 
 sattāhakālikaṃ sattarattaṃ itaraṃ sati paccaye yāvajīvaṃpi bhuñjantassa 
 anāpatti  Sesamettha uttānameva  Aṭṭhakathāsu pana imasmiṃ ṭhāne 
 pānakathā kappiyānulomakathā kappati nu kho yāvakālikena 
 yāmakālikanti ādikathā ca kappiyabhūmikathā ca vitthāritā  Taṃ mayaṃ 
 āgataṭṭhāneyeva kathayissāma  Eḷakalomasamuṭṭhānaṃ kāyato ca 
 kāyacittato ca samuṭṭhāti kiriyā nosaññāvimokkhaṃ acittakaṃ 
 paṇṇattivajjaṃ kāyakammaṃ ticittaṃ tivedananti  
                  Sannidhikārakasikkhāpadaṃ aṭṭhamaṃ  
      {   } Navamasikkhāpade  Paṇītabhojanānīti uttamabhojanāni  Kassa 
 sampannaṃ na manāpanti sampattiyuttaṃ kassa na piyaṃ  Sādūti 
 surasaṃ  {   } Yo pana bhikkhu evarūpāni paṇītabhojanāni agilāno attano 
 atthāya viññāpetvā bhuñjeyyāti ettha suddhāni sappiādīni 
 viññāpetvā bhuñjanto pācittiyaṃ nāpajjati  Sekhiyesu 
 sūpodanaviññattidukkaṭaṃ āpajjati  Odanasaṃsaṭṭhāni pana viññāpetvā 
 bhuñjanto pācittiyaṃ āpajjatīti veditabbo  Ayaṃ kirettha 
 adhippāyo  Teneva ca paṇītānīti avatvā paṇītabhojanānīti 
  
  
 page     
 Sutte vuttaṃ  Paṇītānīti hi vutte sappiādīnaṃyeva gahaṇaṃ hoti  
 Paṇītabhojanānīti vutte pana paṇītasaṃsaṭṭhāni sattadhaññanibbattāni 
 bhojanāni paṇītabhojanānīti ayamattho paññāyati  Idāni viññāpeti 
 payoge dukkaṭantiādīsu ayaṃ vinicchayo  Sappinā bhattaṃ dehi sappiṃ 
 ākīritvā dehi sappimissakaṃ katvā dehi sappiṃ dehi sappiñca 
 bhattañca dehīti viññāpentassa viññattiyā dukkaṭaṃ paṭiggahaṇe 
 dukkaṭaṃ ajjhohāre pācittiyaṃ  Sappibhattaṃ dehīti vutte pana 
 yasmā sālibhattaṃ viya sappibhattaṃ nāma natthi tasmā 
 sūpodanaviññattidukkaṭameva veditabbaṃ  Sace pana sappinā bhattaṃ dehīti 
 vutte pana bhattaṃ datvā sappiṃ katvā bhuñjāti navanītaṃ vā khīraṃ 
 vā dadhiṃ vā deti mūlaṃ vā pana deti iminā sappiṃ gahetvā 
 bhuñjāti yathāvatthukameva  Gosappinā bhattaṃ dehīti vutte pana 
 gosappinā vā detu gosappimhi asati purimanayeneva gonavanītādīni 
 vā gāviṃyeva vā detu ito sappinā bhuñjāti yathāvatthukameva  
 Sace pana gosappinā yācito ajiyā sappiādīhi deti visaṃketaṃ  
 Evaṃ hi sati aññaṃ yācitena aññaṃ dinnaṃ nāma hoti tasmā 
 anāpatti  Esa nayo ajiyā sappinā dehīti ādīsupi  
      Kappiyasappinā dehīti vutte akappiyasappinā deti visaṃketameva  
 Akappiyasappinā dehīti vutte akappiyasappinā deti paṭiggahaṇepi paribhogepi 
 dukkaṭameva  Akappiyasappimhi asati purimanayeneva akappiyanavanītādīhi 
 deti sappiṃ katvā bhuñjāti akappiyasappināva dinnaṃ hoti  
  
  
 page     
 Akappiyasappināti vutte kappiyena deti visaṃketameva  Sappināti 
 vutte sesesu navanītādīsu aññatarena deti visaṃketameva  Eseva 
 nayo navanītena dehīti ādīsupi  Yena yena hi viññatti hoti 
 tasmiṃ vā tassa mūle vā laddhe taṃ taṃ laddhameva hoti  Sace 
 pana aññaṃ pāliyaṃ āgataṃ vā anāgataṃ vā deti visaṃketaṃ  
 Pāliyaṃ āgatanavanītādīni ṭhapetvā aññehi navanītādīhi 
 viññāpentassa dukkaṭaṃ  Yathā ca sappibhattaṃ dehīti vutte 
 sālibhattassa viya sappibhattassa abhāvā sūpodanaviññatti dukkaṭameva 
 hotīti vuttaṃ evaṃ navanītabhattaṃ dehīti ādīsupi  Paṭipāṭiyā 
 ekamekaṃ vitthāretvā vuccamānepi hi ayamevattho vattabbo 
 siyā  So ca saṅkhepenapi sakkā ñātuṃ kiṃ tattha vitthārena  
 Tena vuttaṃ eseva nayo navanītena dehīti ādīsupīti  Sace pana 
 sabbehipi sappiādīhi ekaṭṭhāne vā nānāṭhāne vā viññāpetvā 
 paṭiladdhaṃ ekabhājane ākīritvā ekarasaṃ katvā tato kusaggenāpi 
 jivhagge ekavinduṃ ṭhapetvā ajjhoharati nava pācittiyāni 
 āpajjati  Vuttaṃpi cetaṃ parivāre 
                 kāyikāni na vācasikāni 
                 sabbāni nānāvatthukāni 
                 apubbaṃ acarimaṃ āpajjeyya ekato 
                 pañhāmesā kusalehi cintitāti    
      {   } Agilāno gilānasaññīti ettha sace gilānasaññīpi hutvā 
  Footnote     vi  parivāra        
  
  
 page     
 Bhesajjatthāya pañca bhesajjāni viññāpeti mahānāmasikkhāpadena 
 kāretabbo  Nava paṇītabhojanāni viññāpento pana iminā 
 sikkhāpadena kāretabbo  Bhikkhunīnaṃ pana etāni pāṭidesanīyavatthūni honti  
 Sūpodanaviññattiyaṃ ubhayesaṃpi sekhapaṇṇattidukkaṭameva  Sesamettha 
 uttānameva  Catussamuṭṭhānaṃ kāyato ca kāyavācato ca kāyacittato 
 ca kāyavācācittato ca samuṭṭhāti kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                   Paṇītabhojanasikkhāpadaṃ navamaṃ  
      {   } Dasamasikkhāpade  Catūsu paccayesu antamaso dantakaṭṭhaṃpi 
 sabbaṃ paṃsukūlameva assāti sabbapaṃsukūliko  So kira susāne 
 chaḍḍitabhājanameva pattaṃ katvā tattha chaḍḍitacolakeheva cīvaraṃ katvā 
 tattha chaḍḍitamañcapīṭhakāniyeva gahetvā paribhuñjati  Ayyavosāṭitakānīti 
 ettha ayyāti vuccanti kālakatā pitipitāmahā  Vosāṭitakāni 
 vuccanti tesaṃ atthāya susānādīsu chaḍḍitakāni khādanīyabhojanīyāni  
 Manussā kira kālakate ñātake uddissa yantesaṃ sajīvakāle piyaṃ hoti 
 taṃ etesu susānādīsu piṇḍapiṇḍaṃ katvā ñātakā no paribhuñjantūti 
 ṭhapenti  So bhikkhu taṃ gahetvā bhuñjati aññaṃ paṇītaṃpi 
 diyyamānaṃ na icchati  Tena vuttaṃ susānepi rukkhamūlepi ummārepi 
 ayyavosāṭitakāni sāmaṃ gahetvā paribhuñjatīti  Theroti thiro 
 ghanabaddho  Vaddharoti thūlo    Thūlo ca ghanasarīro cāyaṃ bhikkhūti 
  Footnote     vadharoti ghātakoti amhākaṃ mati  pāliyaṃ vadharoti dissati  
  
  
 page     
 Vuttaṃ hoti  Manussamaṃsaṃ maññe khādatīti manussamaṃsaṃ khādatīti naṃ 
 sallakkhema  Manussamaṃsaṃ khādantā hi īdisā bhavantīti ayaṃ tesaṃ 
 adhippāyo  {   } Udakadantapoṇe kukkuccāyantīti ettha te bhikkhū 
 adinnaṃ mukhadvāraṃ āhāraṃ āhareyyāti padassa sammā atthaṃ 
 asallakkhetvā kukkuccāyiṃsu  Bhagavā pana yathāuppannassa 
 vatthussa vasena pitā viya dārake te bhikkhū saññāpento 
 anuppaññattiṃ ṭhapesi  {   } Adinnanti kāyena vā kāyapaṭibaddhena 
 vā gaṇhantassa kāyakāyapaṭibaddhanissaggiyānaṃ aññataravasena 
 na dinnaṃ  Etadeva hi sandhāya padabhājane adinnaṃ nāma 
 apaṭiggahitakaṃ vuccatīti vuttaṃ  Dutiyapārājike pana adinnannāma 
 parapariggahitaṃ vuccatīti vuttaṃ  Dinnanti idaṃ pana tasseva 
 adinnassa paṭipakkhavasena lakkhaṇadassanatthaṃ uddhaṭaṃ  Niddese 
 cassa kāyena vā kāyapaṭibaddhena vā nissaggiyena vā denteti 
 evaṃ aññasmiṃ dadamāne  Hatthapāse ṭhito kāyena vā 
 kāyapaṭibaddhena vā paṭiggaṇhātīti taṃ evaṃ dīyamānaṃ antamaso 
 rathareṇuṃpi sace pubbe vuttalakkhaṇe hatthapāse ṭhito kāyena 
 vā kāyapaṭibaddhena vā paṭiggaṇhāti  Etaṃ evaṃ paṭiggahitaṃ 
 dinnaṃ nāma vuccati  Na idaṃ gaṇha idaṃ tava hotūtiādivacanena 
 nissaṭṭhaṃ  Tattha kāyenāti hatthādīsu yenakenaci sarīrāvayavena 
 antamaso pādaṅguliyāpi dīyamānaṃ kāyena dinnaṃ nāma hoti  
 Paṭiggahaṇepi eseva nayo  Yenakenaci hi sarīrāvayavena gahitaṃ 
  
  
 page     
 Kāyena gahitameva hoti  Sacepi natthukaraṇīyaṃ dīyamānaṃ nāsapuṭena 
 akallakova mukhena paṭiggaṇhāti  Ābhogamattameva hi ettha 
 pamāṇaṃ  Ayaṃ nayo mahāpaccariyaṃ vutto  Kāyapaṭibaddhenāti 
 kaṭacchuādīsu yenakenaci upakaraṇena dinnaṃ kāyapaṭibaddhena dinnaṃ 
 nāma hoti  Paṭiggahaṇepi eseva nayo  Yenakenaci 
 sarīrasaṃbaddhena pattathālakādinā gahitaṃ kāyapaṭibaddhena paṭiggahitameva 
 hoti  Nissaggiyenāti kāyato ca kāyapaṭibaddhato ca mocetvā 
 hatthapāse ṭhitassa kāyena vā kāyapaṭibaddhena vā pātiyamānaṃ hi 
 nissaggiyena payogena dinnaṃ nāma hoti  Ayaṃ tāva pālivaṇṇanā  
      Ayaṃ panettha pālimuttakavinicchayo veditabbo  Pañcahi 
 aṅgehi paṭiggahaṇaṃ ruhati  Thāmamajjhimassa purisassa uccāraṇamattaṃ 
 hoti hatthapāso paññāyati abhihāro paññāyati devo vā manusso 
 vā tiracchānagato vā deti taṃ pana bhikkhu kāyena vā kāyapaṭibandhena 
 vā paṭiggaṇhāti  Evaṃ pañcahaṅgehi paṭiggahaṇaṃ ruhati  
      Tattha ṭhitanisinnanipannānaṃ pavāraṇasikkhāpade vuttanayena hatthapāso 
 veditabbo  Sace pana dāyakapaṭiggāhakesu eko ākāse hoti 
 eko bhūmiyaṃ bhummaṭṭhassa ca sīsena ākāsaṭṭhassa ca ṭhapetvā 
 dātuṃ vā gahetuṃ vā pasāritahatthaṃ yaṃ āsannataraṃ aṅgaṃ tassa 
 orimantena hatthapāsappamāṇaṃ paricchinditabbaṃ  Sacepi eko kūpe 
 hoti eko kūpataṭe eko vā rukkhe eko paṭhaviyaṃ vuttanayeneva 
 hatthapāsappamāṇaṃ paricchinditabbaṃ  Evarūpe hatthapāse ṭhatvā 
  
  
 page     
 Sacepi pakkhī mukhatuṇḍakena hatthī vā soṇḍāya gahetvā pupphaṃ vā 
 phalaṃ vā deti paṭiggahaṇaṃ ruhati  Sace pana pana aḍḍhaṭṭhamaratanassāpi 
 hatthino khandhe nisinno tena soṇḍāya dīyamānaṃ gaṇhāti 
 vaṭṭatiyeva  Eko bahūni bhattabyañjanabhājanāni sīse katvā 
 bhikkhussa santikaṃ āgantvā ṭhitakova gaṇhāthāti vadati na tāva 
 abhihāro paññāyati tasmā na gahetabbaṃ  Sace pana īsakaṃpi 
 onamati bhikkhunā hatthaṃ pasāretvā heṭṭhimabhājanaṃ ekadesenāpi 
 sampaṭicchitabbaṃ  Ettāvatā sabbabhājanāni paṭiggahitāni honti  
 Tato paṭṭhāya oropetvā vā ugghāṭetvā vā yaṃ icchati taṃ 
 gahetuṃ vaṭṭati  Sabhattapacchiādimhi pana ekabhājane vattabbameva 
 natthi  Kājena bhattaṃ harantopi sace kājaṃ onāmetvā deti 
 vaṭṭati  Sacepi tiṃsahattho veḷu hoti ekasmiṃ ante guḷakumbho 
 baddho hoti ekasmiṃ sappikumbho taṃ ce paṭiggaṇhāti sabbaṃ 
 paṭiggahitameva  Ucchuyantadoṇito paggharantameva rasaṃ gaṇhāthāti 
 vadati abhihāro na paññāyatīti na gahetabbo  Sace pana 
 kasaṭaṃ chaḍḍetvā hatthena ussiñcitvā ussiñcitvā deti vaṭṭati  
      Bahū pattā mañce vā pīṭhe vā kaṭasārake vā doṇiyaṃ vā 
 phalake vā ṭhapitā honti  Yattha ṭhitassa dāyako hatthapāse hoti 
 tattha ṭhatvā paṭiggahaṇasaññāya mañcādīni aṅguliyāpi phusitvā 
 ṭhitena vā nisinnena vā nipannena vā yantesu pattesu dīyati 
 taṃ sabbaṃ paṭiggahitaṃ hoti  Sacepi paṭiggahessāmīti mañcādīni 
  
  
 page     
 Āruhitvā nisīdati vaṭṭatiyeva  Paṭhaviyaṃ pana sacepi kucchiyā 
 kucchiṃ āhacca ṭhitā honti yaṃ yaṃ pattaṃ aṅguliyā vā sūciyā vā 
 phusitvā nisinno hoti tattha tattha dīyamānameva paṭiggahitaṃ hoti  
 Yattha katthaci mahākaṭasārahatthattharādīsu ṭhapitapatte paṭiggahaṇaṃ na 
 ruhatīti vuttaṃ  Taṃ hatthapāsātikkamaṃ sandhāya vuttanti veditabbaṃ  
 Hatthapāse pana sati yattha katthaci vaṭṭati aññatra tattha jātakā  
      Tattha jātake pana paduminīpaṇṇe vā kiṃsukapaṇṇādimhi vā 
 na vaṭṭati  Na hi taṃ kāyapaṭibaddhasaṅkhyaṃ gacchati  Yathā ca tattha 
 jātake evaṃ khāṇuke bandhitvā ṭhapitamañcādimhi asaṃhārime 
 phalake vā pāsāṇe vā na ruhatiyeva  Tepi hi tattha jātake 
 saṅkhepūpagā honti  Bhūmiyaṃ atthatesu sukhumesu tintiṇikādipaṇṇesupi 
 paṭiggahaṇaṃ na ruhati  Na hi tāni saṇṭhātuṃ samatthānīti  
 Mahantesu pana paduminīpaṇṇādīsu ruhati  Sace tattha hatthapāsaṃ 
 atikkamma ṭhito dīghadaṇḍakena uḷuṅkena deti āgantvā dehīti 
 vattabbo  Vacanaṃ assutvā vā anādiyitvā vā patte 
 ākīratiyeva puna paṭiggahetabbaṃ  Dūre ṭhatvā bhattapiṇḍaṃ khipantepi 
 eseva nayo  Sace pattatthavikato nīhariyamāne patte rajanacuṇṇāni 
 honti sati udake dhovitabbo   Asati rajanacuṇṇaṃ puñchitvā 
 paṭiggahetvā vā piṇḍāya caritabbaṃ  Sace piṇḍāya carantassa 
 rajaṃ   patati paṭiggahetvā bhikkhā gaṇhitabbā  Apaṭiggahetvā 
  Footnote     rajo  
  
  
 page     
 Gaṇhato pana vinayadukkaṭaṃ  Taṃ pana puna paṭiggahetvā bhuñjato 
 anāpatti  Sace pana paṭiggahetvā dethāti vutte vacanaṃ 
 assutvā vā anādiyitvā vā bhikkhaṃ dentiyeva vinayadukkaṭaṃ 
 natthi  Puna paṭiggahetvā aññā bhikkhā paṭiggahetabbā  Sace 
 mahāvāto tato tato rajaṃ pāteti na sakkā hoti bhikkhaṃ 
 gahetuṃ anupasampannassa dassāmīti suddhacittena ābhogaṃ katvā 
 gaṇhituṃ vaṭṭati  Evaṃ piṇḍāya caritvā vihāraṃ vā āsanasālaṃ 
 vā gantvā taṃ anupasampannassa datvā puna tena dinnaṃ vā 
 tassa vissāsena vā paṭiggahetvā bhuñjituṃ vaṭṭati  Sace 
 bhikkhācāre sarajaṃ pattaṃ bhikkhussa deti so vattabbo imaṃ 
 paṭiggahetvā bhikkhaṃ vā gaṇheyyāsi paribhuñjeyyāsi vāti  Tena 
 tathā kātabbaṃ  Sace rajaṃ upari uppalavati kañjikaṃ pavāhetvā 
 sesaṃ bhuñjitabbaṃ  Sace anto paviṭṭhaṃ hoti paṭiggahetabbaṃ  
 Anupasampanne asati hatthato amocenteneva yattha anupasampanno atthi 
 tattha netvā paṭiggahetabbaṃ  Sukkhabhatte patitarajaṃ apanetvā bhuñjituṃ 
 vaṭṭati  Sace pana atisukhumaṃ hoti uparibhattena saddhiṃ apanetabbaṃ 
 paṭiggahetvā vā bhuñjitabbaṃ  Yāguṃ vā sūpaṃ vā purato 
 ṭhapetvā ālulentānaṃ bhājanato phusatāni uggantvā patte 
 patanti patto paṭiggahetabbo  Uḷuṅkena āharitvā dentānaṃ 
 paṭhamataraṃ uḷuṅkato thevā patte patanti supatitā abhihaṭattā 
 doso natthi  Sacepi carukena bhatte ākīriyamāne carukato 
  
  
 page     
 Masi vā chārikā vā patati abhihaṭattā nevatthi doso  
 Anantarassa bhikkhuno dīyamānaṃ pattato uppatitvā itarassa 
 patte patati supatitaṃ paṭiggahitakameva hoti  Sace jajjharisākādiṃ 
 phāletvā ekassa bhikkhuno dentānaṃ sākato phusitāni aññassa 
 patte patanti patto paṭiggahetabbo  Yassa pattassa upari 
 phālenti tassa patte patitesu dātukāmatāya abhihaṭattā doso 
 natthi  Pāyāsassa pūretvā pattaṃ denti uṇhattā heṭṭhā 
 gahetuṃ na sakkoti mukhavaṭṭiyāpi gahetuṃ vaṭṭatiyeva  Sace tathāpi 
 na sakkoti ādhārakena gaṇhitabbo  Āsanasālāyaṃ pattaṃ 
 gahetvā nisinno bhikkhu niddaṃ okkamanto hoti  So neva 
 āhariyamānaṃ na dīyamānaṃ jānāti apaṭiggahitakaṃ hoti  Sace pana 
 ābhogaṃ katvā nisinno hoti vaṭṭati  Sacepi so hatthena 
 ādhārakaṃ muñcitvā pādena pīḷetvā niddāyati vaṭṭatiyeva  
 Pādena ādhārakaṃ akkamitvā paṭiggaṇhantassa pana jāgarantassāpi 
 anādarapaṭiggahaṇaṃ hoti tasmā na kātabbaṃ  Keci evaṃ ādhārakena 
 paṭiggahaṇaṃ kāyapaṭibaddhapaṭibaddhena paṭiggahaṇaṃ nāma hoti 
 tasmā na vaṭṭatīti vadanti  Taṃ vacanamattameva  Atthato pana 
 sabbametaṃ kāyapaṭibaddhameva hoti  Kāyasaṃsaggepi cesa nayo 
 dassito  Yaṃpi bhikkhussa dīyamānaṃ patati taṃpi sāmaṃ gahetvā 
 paribhuñjituṃ vaṭṭati  Tatrīdaṃ suttaṃ anujānāmi bhikkhave yaṃ 
 dīyamānaṃ patati taṃ sāmaṃ gahetvā paribhuñjituṃ taṃ kissahetu 
  
  
 page     
 Pariccattaṃ taṃ bhikkhave dāyakehīti    Idañca pana suttaṃ neyyatthaṃ 
 tasmā evamettha adhippāyo veditabbo  Yaṃ dīyamānaṃ dāyakassa 
 hatthato parigalitvā suddhāya vā bhūmiyā paduminīpaṇṇavatthakaṭasārakādīsu 
 vā patati taṃ sāmaṃ gahetvā paribhuñjituṃ vaṭṭati  
 Yaṃ pana sarajāya bhūmayā patati taṃ rajaṃ puñchitvā vā dhovitvā 
 vā paṭiggahetvā vā paribhuñjitabbaṃ  Sace pana pavaṭṭantaṃ aññassa 
 bhikkhuno santikaṃ gacchati tena āharāpetuṃpi vaṭṭati  Sace taṃ 
 bhikkhuṃ vadati tvaṃyeva khādāti tassāpi khādituṃ vaṭṭati  
 Anāṇattena pana tena na gahetabbaṃ  Anāṇattenāpi itarassa 
 dassāmīti gahetuṃ vaṭṭatīti kurundiyaṃ vuttaṃ  Kasmā panetaṃ 
 itarassa bhikkhuno gahetuṃ na vaṭṭatīti  Bhagavatā ananuññātattā  
 Bhagavatā hi sāmaṃ gahetvā paribhuñjitunti vadantena yasseva taṃ 
 dīyamānaṃ patati tassa appaṭiggahitakaṃpi taṃ gahetvā paribhogo 
 anuññāto  Pariccattaṃ taṃ bhikkhave dāyakehīti vacanena panettha 
 parasantakābhāvo dīpito tasmā aññassa sāmaṃ gahetvā 
 paribhuñjituṃ na vaṭṭati tassa pana āṇattiyā vaṭṭati  Ayaṃ 
 kirettha adhippāyo  Yasmā ca taṃ apaṭiggahitakattā anuññātaṃ 
 tasmā yathāṭhitaṃyeva anāmasitvā kenaci pidahitvā ṭhapitaṃ dutiyadivasepi 
 paribhuñjituṃ vaṭṭati  Sannidhipaccayā anāpatti  Paṭiggahetvā pana 
 paribhuñjitabbaṃ  Taṃdivasaṃyeva hi tassa sāmaṃ gahetvā paribhogo 
 anuññāto na tato paranti ayaṃpi kirettha adhippāyo  Idāni 
  Footnote     vi  cullavagga       
  
  
 page     
 Abbohārikanayo vuccati  Bhuñjantānaṃ hi dantā khīyanti 
 nakhā khīyanti pattassa vaṇṇo khīyati sabbaṃ abbohārikaṃ  
 Satthakena ucchuādīsu phālitesu malaṃ paññāyati etaṃ navasamuṭṭhitaṃ 
 nāma paṭiggahetvā paribhuñjitabbaṃ  Satthakaṃ dhovitvā phālitesu 
 malaṃ na paññāyati lohagandhamattaṃ hoti taṃ abbohārikaṃ  
 Yaṃpi satthakaṃ gahetvā pariharanti tena phālitesupi eseva nayo  
 Na hi taṃ paribhogatthāya pariharantīti  Mūlabhesajjādīni piṃsantānaṃ vā 
 koṭṭentānaṃ vā nisadanisadapotakaudukkhalamusalāni khīyanti  
 Pariharaṇakavāsiṃ tāpetvā bhesajjatthāya takke vā khīre vā pakkhipanti  
 Tattha nīlakā paññāyati  Satthake vuttasadisova vinicchayo  
 Āmakatakkādīsu pana sayaṃ na pakkhipitabbā  Pakkhipati ce 
 sāmapākato na muccati  Deve vassante piṇḍāya carantassa 
 sarīrato vā cīvarato vā kiliṭṭhaṃ udakaṃ patte patati taṃ 
 paṭiggahetabbaṃ  Rukkhamūlādīsu bhuñjantassa patitepi eseva 
 nayo  Sace pana sattāhaṃ vassante deve suddhamudakaṃ hoti 
 abbhokāsato vā patati vaṭṭati  Sāmaṇerassa odanaṃ dentena 
 tassa pattagataṃ acchupanteneva dātabbaṃ  Patto vāssa 
 paṭiggahetabbo  Apaṭiggahite odanaṃ chupitvā puna attano patte 
 odanaṃ gaṇhantassa uggahitako hoti  Sace pana dātukāmo 
 hutvā āhara sāmaṇera pattaṃ odanaṃ gaṇhāti vadati itaro ca alaṃ 
 mayhanti paṭikkhipati puna tavetaṃ mayā pariccattanti ca vuttepi 
  
  
 page     
 Na mayhaṃ etenatthoti vadati satakkhattuṃpi pariccajatu yāva 
 attano hatthagataṃ paṭiggahitakameva hoti  Sace pana ādhārakepi 
 ṭhitaṃ nirapekkho gaṇhāhīti vadati puna paṭiggahetabbaṃ  Sace 
 sāpekkho ādhārake pattaṃ ṭhapetvā eto pūvaṃ vā bhattaṃ vā 
 gaṇhāti sāmaṇeraṃ vadati sāmaṇero hatthaṃ dhovitvā sacepi 
 satakkhattuṃ gahetvā attano pattagataṃ aphusantova attano patte 
 pakkhipati puna paṭiggahaṇakiccaṃ natthi  Yadi pana attano 
 pattagataṃ phusitvā tato  gaṇhāti sāmaṇerassa santakena saṃsaṭṭhaṃ 
 hoti puna paṭiggahetabbaṃ  Keci pana sacepi gayhamānaṃ chijjitvā 
 tattha patati puna paṭiggahetabbanti vadanti  Taṃ ekaṃ 
 bhattapiṇḍaṃ gaṇha ekaṃ pūvaṃ gaṇha imassa guḷapiṇḍassa ettakaṃ 
 padesaṃ gaṇhāti evaṃ paricchinditvā vutte veditabbaṃ  Idha pana 
 paricchedo natthi tasmā yaṃ sāmaṇerassa patte patati tadeva 
 paṭiggahaṇaṃ vijahati  Hatthagataṃ pana yāva sāmaṇero vā alanti 
 na oramati bhikkhu vā na vāreti tāva bhikkhusseva santakaṃ tasmā 
 paṭiggahaṇaṃ na vijahati  Sace attano vā bhikkhūnaṃ vā yāgupacanakabhājane 
 kesañci atthāya bhattaṃ pakkhipati sāmaṇera bhājanassa upari hatthaṃ 
 karohīti vatvā tassa hatthe pakkhipitabbaṃ  Tass hatthato bhājane 
 patati  Taṃ hi dutiyadivase bhājanassa akappiyabhāvaṃ na karoti 
 pariccattattā  Sace evaṃ akatvā pakkhipati pattamiva bhājanaṃ 
 nirāmisaṃ katvā paribhuñjitabbaṃ  Dāyakā yāgukuṭaṃ ṭhapetvā 
  
  
 page     
 Gatā  Taṃ daharasāmaṇero paṭiggaṇhāpetuṃ na sakkoti  Bhikkhu 
 pattaṃ upanāmeti  Sāmaṇero kuṭassa gīvaṃ pattassa mukhavaṭṭiyaṃ 
 ṭhapetvā āvaṭṭeti  Pattagatā yāgu paṭiggahitāva hoti  
 Athavā bhikkhu bhūmiyaṃ hatthaṃ ṭhapeti  Sāmaṇero pavaṭṭetvā 
 tattha āropeti vaṭṭati  Pūvapacchibhattapacchiucchubhārādīsupi eseva 
 nayo  Sace paṭiggahaṇūpagaṃ bhāraṃ dve tayo vā sāmaṇerā 
 denti ekena vā balavatā ukkhittaṃ dve tayo bhikkhū gaṇhanti 
 vaṭṭati  Mañcassa vā pīṭhassa vā pādesu telaghaṭaṃ vā phāṇitaghaṭaṃ 
 vā laggenti bhikkhussa mañcepi pīṭhepi nisīdituṃ vaṭṭati  
 Uggahitakaṃ nāma na hoti  Nāgadantake vā aṅkusake vā dve 
 telaghaṭā laggitā honti  Upari paṭiggahitako heṭṭhā 
 apaṭiggahitako  Uparimaṃ gahetuṃ vaṭṭati  Heṭṭhā paṭiggahitako upari 
 apaṭiggahitako  Uparimaṃ gahetvā itaraṃ gaṇhato uparimo uggahitako 
 hoti  Heṭṭhāmañce apaṭiggahitakaṃ telathālakaṃ hoti  Tañce 
 sammajjanto sammajjaniyā ghaṭṭeti uggahitakaṃ na hoti  Paṭiggahitakaṃ 
 gaṇhissāmīti apaṭiggahitakaṃ gaṇhitvā ñatvā puna gahitaṭṭhāne 
 ṭhapeti uggahitakaṃ na hoti  Bahi nīharitvā sañjānāti  
 Bahi aṭṭhapetvā haritvā tattheva ṭhapetabbaṃ natthi doso  
 Sace pana pubbe vivaritvā ṭhapitaṃ na pidahitabbaṃ yathā pubbe ṭhitaṃ 
 tatheva ṭhapetabbaṃ  Sace bahi ṭhapeti puna na chupitabbaṃ  Atha 
 heṭṭhāpāsādaṃ orohanto nisseṇīmajjhe sañjānāti anokāsattā 
  
  
 page     
 Uddhaṃ vā adho vā nīharitvā ṭhapetabbaṃ  Paṭiggahitake 
 telādimhi kaṇikā uṭṭheti  Siṅgaverādimhi ghuṇacuṇṇaṃ  
 Taṃsamuṭṭhānameva nāma etaṃ puna paṭiggahaṇakiccaṃ natthi  Tālaṃ vā 
 nāḷikeraṃ vā āruḷho yottena phalapiṇḍaṃ otāretvā upariṭṭhitova 
 gaṇhāthāti vadati na gahetabbaṃ  Sace añño bhūmiyaṃ ṭhito 
 yottapāsake gahetvā ukkhipitvā deti vaṭṭati  Saphalaṃ mahāsākhaṃ 
 kappiyaṃ kāretvā paṭiggaṇhāti  Phalāni paṭiggahitāneva honti 
 yathāsukhaṃ paribhuñjituṃ vaṭṭati  Antovatiyaṃ ṭhatvā vatiṃ chinditvā 
 ucchuṃ vā timbarusakaṃ vā denti  Hatthapāse sati vaṭṭati  
 Vatidaṇḍakesu appaharitvā niggataṃ gaṇhantassa vaṭṭati  Paharitvā 
 niggate aṭṭhakathāsu doso na dassito  Mayaṃ pana yaṃ ṭhānaṃ 
 pahaṭaṃ tato sayaṃ patitamiva hotīti takkayāma  Taṃpi aṭṭhatvā 
 gacchante yujjati suṅkaghāṭato pavaṭṭetvā bahi pātitabhaṇḍaṃ viya  
 Vatiṃ vā pākāraṃ vā laṅghāpetvā denti  Sace pana na puthulo 
 pākāro antopākāre ca bahipākāre ca ṭhitassa hatthapāso pahoti 
 hatthasataṃpi uddhaṃ gantvā sampattaṃ gahetuṃ vaṭṭati  Bhikkhu gilānaṃ 
 sāmaṇeraṃ khandhena vahati  So phalāphalaṃ disvā gahetvā khandhe 
 nisinnova deti vaṭṭati  Aparo bhikkhuṃ vahanto khandhe nisinnassa 
 bhikkhuno deti vaṭṭatiyeva  Bhikkhu phaliniṃ sākhaṃ chāyatthāya gahetvā 
 gacchati  Phalāni khādituṃ citte uppanne paṭiggahāpetvā khādituṃ 
 vaṭṭati  Macchikavāraṇatthaṃ kappiyaṃ kāretvā paṭiggaṇhāti  
  
  
 page     
 Khāditukāmo ce hoti mūlapaṭiggahaṇameva vaṭṭati khādantassa doso 
 natthi  Bhikkhu paṭiggahaṇārahaṃ bhaṇḍaṃ manussānaṃ yāne ṭhapetvā maggaṃ 
 gacchati  Yānaṃ kaddame laggati  Daharo cakkaṃ gahetvā ukkhipati 
 vaṭṭati  Uggahitakaṃ nāma na hoti  Nāvāyaṃ ṭhapetvā nāvaṃ 
 arittena vā pājeti hatthena vā kaḍḍhati vaṭṭati  Ulumpepi 
 eseva nayo  Pāṭiyā vā kuṇḍake vā ghaṭe vā ṭhapetvāpi 
 taṃ anupasampannena gāhāpetvā anupasampannaṃ bāhāyaṃ gahetvā 
 tarituṃ vaṭṭati  Tasmiṃpi asati anupasampannaṃ gāhāpetvā taṃ 
 bāhāyaṃ gahetvā tarituṃ vaṭṭati  Upāsakā gamikabhikkhūnaṃ 
 pātheyyataṇḍule denti  Sāmaṇerā bhikkhūnaṃ taṇḍule gahetvā attano 
 taṇḍule gahetuṃ na sakkonti  Bhikkhū tesaṃ taṇḍule gaṇhanti  
 Sāmaṇerā attanā gahitataṇḍulesu khīṇesu itarehi taṇḍulehi yāguṃ 
 pacitvā sabbesaṃ pattāni paṭipāṭiyā ṭhapetvā yāguṃ ākīranti  
 Paṇḍito sāmaṇero attano pattaṃ gahetvā therassa deti 
 therassa pattaṃ dutiyatherassāti evaṃ sabbāni parivatteti  Sabbehi 
 sāmaṇerassa santakaṃ bhuttaṃ hoti vaṭṭati  Sacepi sāmaṇero 
 apaṇḍito hoti attano patte yāguṃ sayameva pātuṃ ārabhati 
 āvuso tuyhaṃ yāguṃ mayhaṃ dehīti evaṃ therehi paṭipāṭiyā yācatvā 
 pivituṃ vaṭṭati  Sabbehi sāmaṇerassa santakameva bhuttaṃ hoti  
 Neva uggahitakapaccayā na sannidhipaccayā vajjaṃ phusanti  Ettha 
 pana mātāpitūnaṃ telādīnaṃ chāyādīnaṃ atthāya sākhādīni ca harantānaṃ 
  
  
 page     
 Imesaṃ ca viseso na dissati tasmā kāraṇaṃ upaparikkhitabbaṃ  
      Sāmaṇero bhattaṃ pacitukāmo taṇḍule dhovitvā niccāletuṃ na 
 sakkoti  Bhikkhunā taṇḍule ca bhājanaṃ ca paṭiggahetvā taṇḍule 
 dhovitvā niccāletvā bhājanaṃ uddhanaṃ āropetabbaṃ  Aggi 
 na kātabbo  Pakkakāle vivaritvā pakkabhāvo jānitabbo  
 Sace duppakkaṃ hoti pākatthāya pidahituṃ na vaṭṭati  Rajassa 
 vā chārikāya vā apatanatthāya vaṭṭati  Pakkakāle oropetuṃpi 
 bhuñjituṃpi vaṭṭati  Tato paṭṭhāya puna paṭiggahaṇakiccaṃ natthi  
      Sāmaṇero paṭibalo pacituṃ khaṇo panassa natthi katthaci 
 gantukāmo bhikkhunā sataṇḍulodakaṃ bhājanaṃ paṭiggahetvā uddhanaṃ 
 āropetvā aggiṃ jāletvā gacchāti vattabbo  Tato paraṃ 
 purimanayeneva sabbaṃ kātuṃ vaṭṭati  Bhikkhu yāguatthāya suddhabhājanaṃ 
 āropetvā udakaṃ tāpeti vaṭṭati  Tatte udake sāmaṇero 
 taṇḍule pakkhipati  Tato paṭṭhāya pana bhikkhunā aggi na 
 kātabbo  Pakkaṃ yāguṃ paṭiggahetvā pātuṃ vaṭṭati  Sāmaṇero 
 yāguṃ pacati  Hatthakukkuccako bhikkhu kīḷanto bhājanaṃ āmasati 
 pidhānaṃ āmasati uggataṃ pheṇuṃ chinditvā harati  Tasseva pātuṃ 
 na vaṭṭati  Durupaciṇṇaṃ nāma hoti  Sace pana dabbiṃ vā 
 uḷuṅkaṃ vā gahetvā anukkhipanto āluleti sabbesaṃ na vaṭṭati  
 Sāmapākañceva hoti durupaciṇṇaṃ ca  Sace ukkhipati uggahitakaṃpi 
 hoti  Bhikkhunā piṇḍāya caritvā ādhārake patto ṭhapito 
  
  
 page     
 Hoti  Tatra ce añño lolabhikkhu kīḷanto pattaṃ āmasati 
 pattapidhānaṃ āmasati  Tasseva tato laddhabhattaṃ na vaṭṭati  
 Sace pana pattaṃ ukkhipitvā ṭhapeti sabbesaṃ na vaṭṭati  Tattha 
 jātakaphalāni sākhāya vā valliyā vā gahetvā cāleti  Tasseva 
 tato laddhaphalaṃ na vaṭṭati  Durupaciṇṇadukkaṭañca āpajjati  
 Phalarukkhaṃ pana apassayituṃ vā tattha kaṇṭake vā bandhituṃ vaṭṭati 
 durupaciṇṇaṃ na hotīti mahāpaccariyaṃ vuttaṃ  Araññe patitaṃ pana 
 ambaphalādiṃ disvā sāmaṇerassa dassāmīti āharitvā dātuṃ 
 vaṭṭati  Sīhavighāsādiṃ disvā sāmaṇerassa dassāmīti paṭiggahetvā 
 vā apaṭiggahetvā vā āharitvā dātuṃ vaṭṭati  Sace 
 pana sakkoti vitakkaṃ sodhetuṃ tato laddhaṃ khādituṃpi vaṭṭati  
 Neva āmakamaṃsapaṭiggahaṇapaccayā na uggahitakapaccayā vajjaṃ phusati  
      Mātāpitūnaṃ atthāya telādīni gahetvā gacchato antarāmagge 
 byādhi uppajjati  Tato yaṃ icchati taṃ paṭiggahetvā paribhuñjituṃ 
 vaṭṭati  Sace pana mūlepi paṭiggahitaṃ hoti puna paṭiggahaṇakiccaṃ 
 natthi  Mātāpitūnaṃ atthāya taṇḍulaṃ āharitvā deti  
 Te tatoyeva yāguādīni sampādetvā tassa denti vaṭṭati  
 Sannidhipaccayā vā uggahitakapaccayā vā doso natthi  Bhikkhu 
 pidahitvā udakaṃ tāpeti  Yāva parikkhayā paribhuñjituṃ vaṭṭati  
 Sace panettha chārikā patati paṭiggahetabbaṃ  Dīghasaṇḍāsena 
 thālakaṃ gahetvā telaṃ pacantassa chārikā patati  Hatthena 
  
  
 page     
 Amuñcanteneva pacitvā otāretvā paṭiggahetabbaṃ  Sace 
 aṅgārāpi dārūni vā paṭiggahetvā ṭhapitāni mūlapaṭiggahaṇameva 
 vaṭṭati  Bhikkhu ucchuṃ khādati  Sāmaṇero mayhaṃpi dethāti 
 vadati  Ito chinditvā gaṇhāti vutto gaṇhāti  Avasesesu 
 pana paṭiggahaṇakiccaṃ natthi  Guḷapiṇḍakaṃ khādantassāpi eseva 
 nayo  Vuttokāsato chinditvā gahitāvasesaṃ hi ajahitapaṭiggahaṇameva 
 hoti  Bhikkhu guḷaṃ bhājento paṭiggahetvā koṭṭhāse 
 karoti  Bhikkhūpi sāmaṇerāpi āgantvā ekagahaṇeneva ekamekaṃ 
 koṭṭhāsaṃ gaṇhanti  Gahitāvasesaṃ paṭiggahitakameva hoti  Sace 
 lolasāmaṇero gaṇhitvā gaṇhitvā puna ṭhapeti tassa gahitāvasesaṃ 
 apaṭiggahitakaṃ hoti  Bhikkhu dhūmavaṭṭiṃ paṭiggahetvā dhūmaṃ 
 pivati  Mukhaṃ ca kaṇṭho ca manosilāya litto viya hoti   
 Yāvakālikaṃ bhuñjituṃ vaṭṭati  Yāvakālikena yāvajīvikasaṃsaggadoso 
 natthi  Pattaṃ vā rajanaṃ vā pacantassa kaṇṇanāsamukhacchiddehi dhūmo 
 pavisati byādhipaccayā pupphaṃ vā phalaṃ vā upasiṃghati  Abbohārikattā 
 vaṭṭati  Bhuttuttāro tāluṃ āhacca antoyeva pavisati  
 Avisayattā vaṭṭati  Mukhapaviṭṭhaṃ puna ajjhoharato vikāle 
 āpatti  Dantantare laggassa āmisassa raso pavisati 
 āpattiyeva  Sace sukhumaṃ āmisaṃ hoti raso na paññāyati 
 abbohārikapakkhaṃ bhajati  Upakaṭṭhe kāle nirudakaṭṭhāne bhattaṃ bhuñjitvā 
 kakkāretvā dve tayo kheḷapiṇḍe pātetvā udakaṭṭhānaṃ gantvā 
  
  
 page     
 Mukhaṃ vikkhāletabbaṃ  Paṭiggahetvā ṭhapitasiṅgaverādīnaṃ aṅkurā 
 nikkhamanti  Puna paṭiggahaṇakiccaṃ natthi  Loṇe asati samuddodakena 
 loṇakiccaṃ kātuṃ vaṭṭati  Paṭiggahetvā ṭhapitaṃ loṇodakaṃ 
 loṇaṃ hoti loṇaṃ vā udakaṃ hoti  Ucchuraso phāṇitaṃ 
 hoti phāṇitaṃ vā raso hoti  Mūlapaṭiggahaṇameva vaṭṭati  
 Himakarakā udakagatikāeva  Pārihārikena katakaṭṭhinā udakaṃ pasādenti 
 taṃ abbohārikaṃ āmisena saddhiṃ vaṭṭati  Āmisagatikehi 
 kapiṭṭhaphalādīhi pasāditaṃ purebhattameva vaṭṭati  Pokkharaṇīādīsu udakaṃ 
 bahalaṃ hoti vaṭṭati  Sace pana mukhe ca hatthe ca laggati 
 na vaṭṭati  Taṃ paṭiggahetvā paribhuñjitabbaṃ  Khettesu kasitaṭṭhāne 
 bahalaṃ udakaṃ hoti paṭiggahetabbaṃ  Sace sanditvā kandarādīni 
 pavisitvā nadiṃ pūreti vaṭṭati  Kakudhasobbhādayo honti rukkhato 
 patitehi pupphehi sañchannodakā  Sace puppharaso na paññāyati 
 paṭiggahaṇakiccaṃ natthi  Parittaṃ udakaṃ hoti raso paññāyati 
 paṭiggahetabbaṃ  Pabbatakandarādīsu kāḷavaṇṇapaṇṇacchannaudakepi 
 eseva nayo  Pānīyaghaṭe sareṇukāni vā savaṇṭakkhīrāni vā 
 pupphāni pakkhittāni honti paṭiggahetabbaṃ  Pupphāni vā 
 paṭiggahetvā pakkhipitabbāni  Pāṭalikamallikā pakkhittā honti 
 vāsamattaṃ tiṭṭhati  Taṃ abbohārikaṃ dutiyadivasepi āmisena saddhiṃ 
 vaṭṭati  Bhikkhunā ṭhapitapupphavāsitakapānīyato sāmaṇero pānīyaṃ 
 gahetvā pītāvasesaṃ tattheva ākīrati paṭiggahetabbaṃ  Padumasarādīsu 
  
  
 page     
 Udakaṃ santharitvā ṭhitaṃ pupphareṇuṃ ghaṭena vikkhambhetvā udakaṃ 
 gahetuṃ vaṭṭati  Kappiyaṃ kāretvā paṭiggahetvā ṭhapitaṃ dantakaṭṭhaṃ 
 hoti  Sace tassa rasaṃ pivitukāmo mūlapaṭiggahaṇameva vaṭṭati  
 Apaṭiggahetvā ṭhapitaṃ paṭiggahetabbaṃ  Ajānantassa rase paviṭṭhepi 
 āpattiyeva  Acittakaṃ hi idaṃ sikkhāpadaṃ  Mahābhūtesu kiṃ 
 vaṭṭati kiṃ na vaṭṭatīti  Khīrantāva vaṭṭati kappiyamaṃsakhīraṃ vā 
 akappiyamaṃsakhīraṃ vā hotu pivantassa anāpatti  Assu kheḷo 
 siṅghāṇikā muttaṃ karīsaṃ semhaṃ dantamalaṃ akkhigūthako kaṇṇagūthako sarīre 
 uṭṭhitaloṇanti idaṃ sabbaṃ vaṭṭati  Yampanettha ṭhānato cavitvā 
 patte vā hatthe vā patati taṃ paṭiggahetabbaṃ  Aṅgalaggaṃ 
 paṭiggahitakameva  Uṇhapāyāsaṃ bhuñjantassa sedo aṅgulīanusārena 
 ekābaddho hutvā pāyāse santiṭṭhati  Piṇḍāya vā carantassa 
 hatthato pattassa mukhavaṭṭiṃ gato pattatalaṃ orohati  Ettha 
 paṭiggahaṇakiccaṃ natthi  Jhāmakamahābhūte idaṃ nāma na vaṭṭatīti 
 natthi  Dujjhāpitaṃ pana na vaṭṭati  Sujjhāpitaṃ pana manussaṭṭhiṃpi 
 cuṇṇaṃ katvā lehe upanetuṃ vaṭṭati  Cattāri mahāvikaṭāni asati 
 kappiyakārake sāmaṃpi gahetvā paribhuñjituṃ vaṭṭati  Ettha ca 
 dubbacopi asamatthopi kappiyakārako asantapakkheyeva tiṭṭhati  
 Chārikāya asati sukkhadāruṃ jhāpetvā chārikā gahetabbā  
 Sukkhadārumhi asati alladāruṃ rukkhato chinditvāpi kātuṃ vaṭṭati  Idaṃ 
 pana catubbidhaṃpi mahāvikaṭaṃ kāloddissaṃ nāma sappadaṭṭhakkhaṇeyeva 
  
  
 page     
 Vaṭṭati  Sesamettha uttānameva  
      Eḷakalomasamuṭṭhānaṃ kāyato ca kāyacittato ca samuṭṭhāti 
 kiriyā nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ 
 tivedananti  
                   Dantapoṇasikkhāpadaṃ dasamaṃ  
          Samatto vaṇṇanākkamena bhojanavaggo catuttho  
      {   } Acelakavaggassa paṭhamasikkhāpade  Parivesananti parivisanaṭṭhānaṃ  
 Paribbājakasamāpannoti pabbajjaṃ samāpanno  Deti āpatti 
 pācittiyassāti samatittikaṃ yāgubhattaṃ ekappayogena deti ekaṃ 
 pācitciyaṃ  Avacchinditvā avacchinditvā deti payoge payoge 
 pācittiyaṃ  Eseva nayo pūvabhattādīsu  Titthiye atitthiyasaññīti 
 mātā vā pitā vā titthiyesu pabbajanti tesaṃ mātāpitusaññāya 
 dentassāpi pācittiyameva hoti  Dāpetīti anupasampannena 
 dāpeti  {   } Upanikkhipitvā detīti tathārūpe bhājane ṭhapetvā taṃ 
 bhājanaṃ tesaṃ santike bhūmiyaṃ nikkhipitvā deti tesaṃ vā bhājanaṃ 
 nikkhipāpetvā tattha deti  Pattaṃ ādhārake vā bhūmiyaṃ vā 
 ṭhapetvāpi ito gaṇhāthāti vattuṃ vaṭṭati  Sace titthiyo vadati 
 mayhaṃ nāma idaṃ santakaṃ idha naṃ ākīrathāti ākīritabbaṃ  Tassa 
 santakattā sahatthā dānaṃ nāma na hoti  Sesamettha uttānameva  
      Eḷakalomasamuṭṭhānaṃ kiriyā nosaññāvimokkhaṃ acittakaṃ paṇṇattivajjaṃ 
 kāyakammaṃ ticittaṃ tivedananti  
                    Acelakasikkhāpadaṃ paṭhamaṃ  
  
  
 page     
      {   } Dutiyasikkhāpade  Paṭikkamanepīti āsanasālāyaṃpi  
 Bhattavissagganti bhattakiccaṃ  Na sambhāvesīti na pāpuṇi  {   } Anācāranti 
 vuttāvasesaṃ kāyavacīdvāravītikkamaṃ  Dassanūpacāraṃ vā savanūpacāraṃ 
 vā vijahantassāti ettha yadi ṭhito vā nisinno vā 
 uyyojeti yo uyyojito so vijahati tassa ca āpatti 
 nāma natthi tasmiṃ pana vijahantepi atthato itarena vijahitameva 
 hoti tasmā yo uyyojeti tassevāyaṃ āpatti  Tattha sace 
 upacārabbhantare eko pādo hoti dukkaṭaṃ sīmātikkame 
 pācittiyaṃ  Ettha ca dassanūpacārassa ajjhokāse dvādasahatthappamāṇaṃ 
 tathā savanūpacārassa  Sace pana antarā kuḍḍadvārapākārādayo 
 honti tehi antaritabhāvoyeva dassanūpacārātikkamo  
 Tassa vasena āpatti veditabbā  Na añño koci 
 paccayo hotīti ṭhapetvā vuttappakāramanācāraṃ aññaṃ kiñci kāraṇaṃ 
 na hoti  {   } Kalisāsanaṃ āropetīti   kalīti kodho  Tassa sāsanaṃ 
 āropeti  Kodhassa āṇaṃ āropeti  Kodhavasena ṭhānanissajjādīsa 
 dosaṃ dassetvā passatha bho imassa ṭhānaṃ nissajjaṃ ālokitaṃ 
 vilokitaṃ khāṇu viya tiṭṭhati sunakho viya nisīdati makkaṭo viya 
 itocītoca viloketīti evaṃ amanāpavacanaṃ vadati appeva nāma 
 imināpi ubbāḷho pakkameyyāti  Sesaṃ uttānamevāti  
      Tisamuṭṭhānaṃ kāyacittato vācācittato kāyavācācittato ca 
  Footnote     āroceti  
  
  
 page     
 Samuṭṭhāti kiriyā saññāvimokkhaṃ sacittakaṃ lokavajjaṃ kāyakammaṃ 
 vacīkammaṃ akusalacittaṃ tivedananti  
                   Uyyojanasikkhāpadaṃ dutiyaṃ  
      {   } Tatiyasikkhāpade  Sayanīghareti sayanaghare  Yato ayyassa 
 bhikkhā dinnāti yasmā bhikkhā dinnā  Yaṃ āgatena laddhabbaṃ 
 taṃ vo laddhaṃ gacchathāti adhippāyo  Pariyuṭṭhitoti rāgāpariyuṭṭhito 
 methunādhippāyoti attho  {   } Sabhojaneti saha ubhohi janehi sabhojanaṃ  
 Tasmiṃ sabhojane  Athavā sabhojaneti sabhoge  Rāgapariyuṭṭhitassa 
 purisassa hi itthī bhogā itthiyā ca puriso  Tenevassa 
 padabhājane itthī ceva hoti puriso cātiādi vuttaṃ  Mahallake 
 ghareti mahallake sayanīghare  Piṭṭhisaṅghāṭassa hatthapāsaṃ vijahitvāti 
 tassa sayanīghare gabbhassa yo piṭṭhisaṅghāṭo tassa hatthapāsaṃ 
 vijahitvā antosayanassa āsanne ṭhāne nisīdatīti attho  Īdisaṃ 
 ca sayanīgharaṃ mahācatussālādīsu hoti  Piṭṭhivaṃsaṃ atikkamitvāti 
 iminā majjhātikkamaṃ dasseti  Tasmā yathā vā tathā vā katassa 
 khuddakassa sayanīgharassa majjhātikkame āpatti veditabbā  Sesamettha 
 uttānameva  Paṭhamapārājikasamuṭṭhānaṃ kiriyā saññāvimokkhaṃ 
 sacittakaṃ lokavajjaṃ kāyakammaṃ akusalacittaṃ dvivedananti  
                    Sabhojanasikkhāpadaṃ tatiyaṃ  
      {   } Catutthapañcamasikkhāpadesu yaṃ vattabbaṃ siyā taṃ sabbaṃ 
 aniyatadvaye vuttanayameva  Yathā ca sabhojanasikkhāpadaṃ evametānipi 
  
  
 page     
 Paṭhamapārājikasamuṭṭhānānevāti  
      {   } Chaṭṭhasikkhāpade  Dethāvuso bhattanti ettha taṃ kira bhattaṃ 
 abhihaṭaṃ ahosi tasmā evamāhaṃsu  Anabhihaṭe pana evaṃ vattuṃ 
 na labbhati payuttavācā hoti  {   } Tenahi bhikkhave paṭiggahetvā 
 nikkhipathāti idaṃ pana bhagavā kulassa saddhānurakkhaṇatthāya āha  
 Yadi hi bhagavā bhājetvā khādathāti vadeyya manussānaṃ pasādaññathattaṃ 
 siyā  Ussādayitthāti paṭiharīyittha  Gharaṃyeva naṃ gahetvā 
 agamaṃsūti vuttaṃ hoti  {   } Santaṃ bhikkhunti ettha kittāvatā 
 santo hoti kittāvatā asanto  Antovihāre yatthaṃ ṭhitassa 
 kulāni payirupāsanacittaṃ uppannaṃ hoti tato paṭṭhāya yaṃ passe vā 
 abhimukhe vā passati yassa sakkā hoti pakativacanena ārocetuṃ 
 ayaṃ santo nāma  Itocītoca pariyesitvā ārocanakiccaṃ pana 
 natthi  Yo hi evaṃ pariyesitabbo so asantoyeva  Apica 
 antoupacārasīmāyaṃ bhikkhuṃ disvā āpucchissāmīti gantvā tattha yaṃ 
 passati so āpucchitabbo  No ce passati asantaṃ bhikkhuṃ 
 anāpucchā paviṭṭho nāma hoti  {   } Antarārāmanti antogāme 
 vihāro hoti taṃ gacchati  Bhattiyagharanti nimantitagharaṃ vā 
 salākabhattādidāyakānaṃ vā gharaṃ  Āpadāsūti jīvitabrahmacariyantarāyesu 
 sati gantuṃ vaṭṭati  Sesamettha uttānameva  Kaṭhinasamuṭṭhānaṃ 
 kāyavācato kāyavācācittato ca samuṭṭhāti kiriyākiriyaṃ 
 nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ 
  
  
 page     
 Tivedananti  
                    Cārittasikkhāpadaṃ chaṭṭhaṃ  
      {   } Sattamasikkhāpade  Mahānāmo nāma bhagavato cūḷapituputto 
 māsamattena mahallakataro dvīsu phalesu patiṭṭhito ariyasāvako  
 Bhesajjaṃ ussannaṃ hotīti vajato āharitvā ṭhapitasappi bahu hoti  
      {   } Sāditabbāti tasmiṃ samaye rogo natthīti na paṭikkhipitabbā 
 roge sati viññāpessāmīti adhivāsetabbā  Ettakehi bhesajjehi 
 pavāremīti nāmavasena sappitelādīsu dvīhi tīhi vā parimāṇavasena 
 patthena nāḷiyā āḷhakenāti vā  Aññaṃ bhesajjaṃ viññāpetīti 
 sappinā pavārito telaṃ viññāpeti āḷhakena pavārito doṇaṃ  
 Na bhesajjena karaṇīyeti missakabhattenapi ce yāpetuṃ sakkoti 
 na bhesajjakaraṇīyaṃ nāma hoti  {   } Pavāritānanti ye attano 
 puggalikāya pavāraṇāya pavāritā tesaṃ pavāritānurūpena 
 viññattiyā anāpatti  Saṅghavasena pavāritesu pana pamāṇaṃ 
 sallakkhetabbamevāti  Sesaṃ uttānameva  Chassamuṭṭhānaṃ kiriyā 
 nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ 
 ticittaṃ tivedananti  
                   Mahānāmasikkhāpadaṃ sattamaṃ  
      {   } Aṭṭhame  Abbhuyyātoti abhiuyyāto parasenaṃ abhimukho 
 gamissāmīti nagarato niggatoti attho  Uyyuttanti katauyyātaṃ 
 gāmato nikkhantanti attho  {   } Dvādasapuriso hatthīti cattāro 
  
  
 page     
 Ārohakā ekekapādarakkhakā dve dveti evaṃ dvādasapuriso 
 hoti  Tipuriso assoti eko ārohako dve pādarakkhakāti 
 evaṃ tipuriso hoti  Catuppuriso rathoti eko sārathi eko 
 yodho dve āṇirakkhakāti evaṃ catuppuriso hoti  Cattāro 
 purisā sarahatthāti āvudhahatthā cattāro purisāti  Ayaṃ 
 pacchimakoṭiyā caturaṅgasamannāgatā senā nāma  Īdisaṃ senaṃ 
 dassanāya gacchato pade pade dukkaṭaṃ  Dassanūpacāraṃ vijahitvāti 
 kenaci antaritā vā ninnaṃ oruḷhā vā na dissati idha ṭhatvā 
 na sakkā daṭṭhunti aññaṃ ṭhānaṃ gantvā passato payoge payoge 
 pācittiyanti attho  {   } Ekamekanti hatthīādīsu catūsu aṅgesu 
 ekamekaṃ antamaso ekapurisāruḷhakahatthiṃpi ekaṃpi sarahatthaṃ purisaṃ  
 Anuyyuttā nāma rājā uyyānaṃ vā nadiṃ vā gacchati evaṃ 
 anuyyuttā hoti  {   } Āpadāsūti jīvitabrahmacariyantarāyesu sati ettha 
 gato muccissāmīti gacchato anāpatti  Sesamettha uttānameva  
 Eḷakalomasamuṭṭhānaṃ kiriyā nosaññāvimokkhaṃ acittakaṃ lokavajjaṃ 
 kāyakammaṃ akusalacittaṃ tivedananti  
                   Uyyuttasikkhāpadaṃ aṭṭhamaṃ  
      {   } Navame  Atthaṅgate suriye senāya vasatīti tiṭṭhatu vā 
 nisīdatu vā sayatu vā sacepi ākāse iddhiyā kañci iriyāpathaṃ 
 kappeti pācittiyameva  Senā vā paṭisenāya ruddhā hotīti 
 yathā sañcāro chijjati evaṃ ruddhā hoti  Palibuddhoti verikena vā 
  
  
 page     
 Issarena vā ruddho  Sesaṃ uttānameva  Eḷakalomasamuṭṭhānaṃ 
 kiriyā nosaññāvimokkhaṃ acittakaṃ paṇṇattivajjaṃ kāyakammaṃ 
 ticittaṃ tivedananti  
                   Senāvāsasikkhāpadaṃ navamaṃ  
      {   } Dasame  Uggantvā ettha yujjhantīti uyyodhikaṃ  
 Saṃpahāraṭṭhānassetaṃ adhivacanaṃ  Balassa aggaṃ jānanti etthāti 
 balaggaṃ  Balagaṇanaṭṭhānanti attho  Senāya viyūhaṃ senābyūhaṃ  
 Senānivesassetaṃ adhivacanaṃ  Tayo hatthī pacchimakaṃ hatthānīkanti 
 yo pubbe vutto dvādasapuriso hatthī tena hatthinā tayo 
 hatthī  Sesesupi eseva nayo  Sesaṃ uyyuttasenāsikkhāpade 
 vuttanayeneva veditabbaṃ saddhiṃ samuṭṭhānādīhīti  
                   Uyyodhikasikkhāpadaṃ dasamaṃ  
      Samatto vaṇṇanākkamena acelakavaggo pañcamo  
      {   } Surāpānavaggassa paṭhamasikkhāpade  Bhaddavatikāta eko 
 gāmo  So bhaddikāya vatiyā samannāgatattā etaṃ nāmaṃ 
 labhati  Pathāvinoti addhikā  Tejasā tejanti attano tejasā 
 ānubhāvena nāgassa tejaṃ  Kāpotikāti kāpotānaṃ 
 pādasamavaṇṇarattobhāsā  Pasannāti surāmaṇḍassetaṃ adhivacanaṃ  
 Ananucchaviyaṃ bhikkhave sāgatassāti pañcābhiññassa sato majjapānannāma 
 na anucchaviyanti vuttaṃ hoti  {   } Pupphāsavo nāma madhukapupphādīnaṃ 
 rasena kato  Phalāsavo nāma muddikāphalādīni madditvā tesaṃ 
  
  
 page     
 Rasena kato  Madhuvāsavo nāma muddikādīnaṃ jātirasena kato  
 Makkhikāmadhunāpi kariyatīti vadanti  Guḷāsavo nāma ucchurasādīhi 
 kariyati  Surā nāma piṭṭhakiṇṇapakkhittā nāḷikerādīnaṃpi rasena katā 
 surātveva saṅkhyaṃ gacchati  Tassāyeva kiṇṇapakkhittāya maṇḍe 
 gahite merayotveva saṅkhyaṃ gacchatīti vadanti  Antamaso kusaggenapi 
 pivatīti etaṃ suraṃ vā merayaṃ vā bījato paṭṭhāya kusaggenapi pivato 
 pācittiyanti attho  Ekena pana payogena bahuṃpi pivantassa 
 ekāva āpatti  Vicchinditvā vicchinditvā pivato payogagṇanāya 
 āpattiyo  {   } Amajjañca hoti majjavaṇṇaṃ majjagandhaṃ majjarasanti 
 loṇasocirakaṃ vā surattaṃ vā hoti  Sūpasaṃpāketi vāsagāhāpanatthaṃ 
 īsakaṃ majjaṃ pakkhipitvā sūpaṃ pacanti tasmiṃ anāpatti  Maṃsasaṃpākepi 
 eseva nayo  Telaṃ pana vātabhesajjatthaṃpi majjena saddhiṃ pacanti 
 tasmiṃpi anatikkhittamajjeyeva anāpatti  Yaṃ pana atikkhittamajjaṃ 
 hoti yattha majjassa vaṇṇagandharasā paññāyanti tasmiṃ 
 āpattiyeva  Amajjaṃ ariṭṭhanti yo ariṭṭho majjaṃ na hoti tasmiṃ 
 anāpatti  Āmalakādīnaṃyeva kira rasena ariṭṭhaṃ karonti  So 
 majjavaṇṇagandharaso ceva hoti na ca majjaṃ  Taṃ sandhāyetaṃ 
 vuttaṃ  Yo pana sambhārapakkhitto so majjaṃ hoti bījato 
 paṭṭhāya na vaṭṭati  Sesamettha uttānameva  Eḷakalomasamuṭṭhānaṃ 
 kiriyā nosaññāvimokkhaṃ acittakaṃ lokavajjaṃ kāyakammaṃ akusalacittaṃ 
 tivedananti  Vatthussa ajānanatāya cettha acittakatā veditabbā  
  
  
 page     
 Akusaleneva pātabbatāya lokavajjatāti  
                   Surāpānasikkhāpadaṃ paṭhamaṃ  
      {   } Dutiyasikkhāpade  Aṅgulīpaṭodaketi aṅgulīhi upakacchādighaṭṭanaṃ 
 vuccati  Uttasantoti atihāsena kilamanto  Anassāsakoti 
 upacchinnaassāsappassāsasañcāro hutvā  Anupasampannaṃ kāyena 
 kāyanti ettha bhikkhunīpi anupasampannaṭṭhāne ṭhitā  Taṃpi 
 khiḍḍādhippāyena phusantassa dukkaṭaṃ  Sesamettha uttānameva  
      Paṭhamapārājikasamuṭṭhānaṃ kiriyā saññāvimokkhaṃ sacittakaṃ lokavajjaṃ 
 kāyakammaṃ akusalacittaṃ dvivedananti  
                  Aṅgulīpaṭodakasikkhāpadaṃ dutiyaṃ  
      {   } Tatiyasikkhāpade  Appakataññunoti yaṃ bhagavatā pakataṃ paññattaṃ 
 taṃ na jānantīti attho  {   } Udake hassadhammoti udakakīḷikā 
 vuccati  Uparigopphaketi gopphakānaṃ uparibhāgappamāṇe  
 Hassādhippāyoti kīḷādhippāyo  Nimujjati vāti ādīsu nimujjanatthāya 
 orohantassa padavāre padavāre dukkaṭaṃ  Nimujjanummujjanesu 
 payoge payoge pācittiyaṃ  Nimujjitvā antoudakeyeva gacchantassa 
 hatthavārapadavāresu sabbattha pācittiyaṃ  Palavatīti tarati  
 Hatthehi tarantassa hatthavāre hatthavāre pācittiyaṃ  Pādesupi 
 eseva nayo  Yena yena aṅgena tarati tassa tassa payoge 
 payoge pācittiyaṃ  Tīrato vā rukkhato vā udake patati 
 pācittiyameva  Nāvāya kīḷatīti phiyārittādīhi nāvaṃ pājento vā 
  
  
 page     
 Tīre ussādento vā nāvāya kīḷati dukkaṭaṃ  Hatthena vāti 
 ādīsupi payoge payoge dukkaṭaṃ  Keci hatthena udake khittāya 
 kaṭhalāya patanuppatanavāresu dukkaṭanti vadanti taṃ na gahetabbaṃ  
 Tattha hi ekappayogattā ekameva dukkaṭaṃ  Apica uparigopphake 
 vuttāni ummujjanādīni ṭhapetvā aññena yenakenaci ākārena 
 udakaṃ otaritvā vā anotaritvā vā yattha katthaci ṭhitaṃ udakaṃ 
 antamaso binduṃ gahetvā khipanakīḷāyapi kīḷantassa dukkaṭameva  
 Atthajotakaṃ pana akkharaṃ likhituṃ vaṭṭati  Ayamettha vinicchayo  
 Sesamettha uttānameva  Paṭhamapārājikasamuṭṭhānaṃ kiriyā 
 saññāvimokkhaṃ sacittakaṃ lokavajjaṃ kāyakammaṃ akusalacittaṃ tivedananti  
                   Hassadhammasikkhāpadaṃ tatiyaṃ  
      {   } Catutthasikkhāpade  Kathāyaṃ nasseyyāti kathaṃ ayaṃ dhammo tanti 
 paveṇi nasseyya  Taṃ vā na sikkhitukāmoti yena paññattena 
 vuccati taṃ paññattaṃ na sikkhitukāmo  Appaññattenāti sutte 
 vā abhidhamme vā āgatena  {   } Evaṃ amhākaṃ ācariyānaṃ uggahoti 
 ettha gārayho ācariyuggaho na gahetabbo  Paveṇiyā āgato 
 ācariyuggahova gahetabbo  Kurundiyaṃ lokavajje ācariyuggaho na 
 vaṭṭati paṇṇattivajje pana vaṭṭatīti vuttaṃ  Mahāpaccariyaṃ suttaṃ 
 suttānulomaṃ ca uggahitakānaṃyeva ācariyānaṃ uggaho pamāṇaṃ 
 ajānantānaṃ kathā appamāṇanti vuttaṃ  Taṃ sabbaṃ paveṇiyā 
 āgate samodhānaṃ gacchati  Sesaṃ uttānameva  Tisamuṭṭhānaṃ 
  
  
 page     
 Kāyacittato vācācittato kāyavācācittato ca samuṭṭhāti kiriyā 
 saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ 
 dukkhavedananti  
                   Anādariyasikkhāpadaṃ catutthaṃ  
      {   } Pañcamasikkhāpade rūpūpahārādayo manussaviggahe vuttanayeneva 
 veditabbā  Sesaṃ uttānameva  Samuṭṭhānādīni anādariyasadisānevāti  
                   Bhiṃsāpanasikkhāpadaṃ pañcamaṃ  
      {   } Chaṭṭhasikkhāpade  Bhaggāti janapadassetaṃ nāmaṃ  Suṃsumāragīranti 
 nagarassa nāmaṃ  Bhesakalāvananti tannissitavanassa nāmaṃ  
 Taṃ pana migānaṃ phāsuvihāratthāya dinnattā migadāyāti vuccati  
 Samādahitvāti jāletvā  Paripātesīti anubandhi  {      } Sayaṃ samādahatīti 
 ettha jotiṃ samādahitukāmatāya araṇīsaṇṭhapanato paṭṭhāya yāva 
 jālā na uṭṭhahati tāva sabbapayogesu dukkaṭaṃ  {   } Padīpepīti 
 padīpujjalanepi  Jotikepīti pattapacanasedakammādīsu jotikaraṇe  
 Tathārūpapaccayāti padīpādipaccayā  Paṭilātaṃ ukkhipatīti ḍayhamānaṃ 
 alātaṃ patati taṃ ukkhipati puna yathāṭhāne ṭhapetīti attho  Evaṃ 
 avijjhātaṃ ukkhipitvā pakkhipantasseva dukkaṭaṃ  Vijjhātaṃ pana 
 jālāpentassa pācittiyameva  {   } Tathārūpapaccayāti ṭhapetvā padīpādīni 
 aññenapi tathārūpena paccayena samādahantassa anāpatti  
 Āpadāsūti sappadaṭṭhacoraruddhabāḷamigaamanussehi upaddavo hoti 
  
  
 page     
 Tattha samādahantassāpi anāpatti  Sesaṃ uttānameva  
 Chassamuṭṭhānaṃ kiriyā nosaññāvimokkhaṃ acittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedananti  
                  Jotisamādahanasikkhāpadaṃ chaṭṭhaṃ  
      {   } Sattamasikkhāpade  Cuṇṇena vā mattikāya vāti ettha 
 cuṇṇamattikānaṃ abhisaṅkharaṇakālato paṭṭhāya sabbapayogesu dukkaṭaṃ  
      {   } Pāraṃ gacchanto nahāyatīti ettha sukkhāya nadiyā vālukaṃ ukkīritvā 
 kataāvāṭesupi nahāyituṃ vaṭṭati  Āpadāsūti bhamarādīdi anubaddhassa 
 udake nimujjituṃ vaṭṭatīti  Sesamettha uttānamevāti  
 Eḷakalomasamuṭṭhānaṃ kiriyā nosaññāvimokkhaṃ acittakaṃ 
 paṇṇattivajjaṃ kāyakammaṃ ticittaṃ tivedananti  
                    Nahānasikkhāpadaṃ sattamaṃ  
      {      } Aṭṭhamasikkhāpade  Navaṃ pana bhikkhunā cīvaralābhenāti ettha 
 alabhīti labho labhoeva lābho  Kiṃ alabhi  Cīvaraṃ  Kīdisaṃ  Navaṃ  
 Iti navacīvaralābhenāti vattabbe anunāsikalopaṃ akatvā navaṃ 
 cīvaralābhenāti vuttaṃ  Paṭiladdhanavacīvarenāti attho  Majjhe 
 ṭhitapadadvaye panāti nipāto  Bhikkhunāti yena laddhaṃ tassa nidassanaṃ  
 Padabhājane pana byañjanaṃ anādiyitvā yaṃ laddhaṃ taṃ dassetuṃ cīvaraṃ 
 nāma channaṃ cīvarānantiādi vuttaṃ  Cīvaranti cettha yaṃ nivāsetuṃ 
 vā pārupituṃ vā sakkā hoti tadeva veditabbaṃ  Teneva 
 vikappanūpagaṃ pacchimanti na vuttaṃ  Kaṃsanīlanti cammakāranīlaṃ  
  
  
 page     
 Mahāpaccariyaṃ pana ayamalaṃ lohamalaṃ etaṃ kaṃsanīlaṃ nāmāti vuttaṃ  
 Palāsanīlanti yo koci nīlavaṇṇo paṇṇakaraso  Dubbaṇṇakaraṇaṃ 
 ādātabbanti etaṃ kappabinduṃ sandhāya vuttaṃ  Na nīlādīhi 
 sakalacīvarassa dubbaṇṇakaraṇaṃ  Tañca pana kappaṃ ādiyantena cīvaraṃ 
 rajitvā catūsu vā koṇesu tīsu vā dvīsu vā ekasmiṃ vā koṇe 
 morassa akkhimaṇḍalamattaṃ vā maṅkuṇapiṭṭhimattaṃ vā ādātabbaṃ  
 Mahāpaccariyaṃ paṭe vā gaṇṭhiyaṃ vā na vaṭṭatīti vuttaṃ  
 Mahāaṭṭhakathāyaṃ pana vaṭṭatiyevāti vuttaṃ  Pālikappakaṇṇikakappādayo 
 pana sabbattha paṭisiddhā tasmā ṭhapetvā ekaṃ vaṭṭabinduṃ 
 aññena kenacipi vikārena kappo na kātabbo  {   } Aggaḷeti 
 ādīsu etāni aggaḷādīni kappakatacīvare pacchā āropetvā 
 kappakaraṇakiccaṃ natthi  Sesaṃ uttānameva  Eḷakalomasamuṭṭhānaṃ 
 kiriyākiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ 
 ticittaṃ tivedananti  
                  Dubbaṇṇakaraṇasikkhāpadaṃ aṭṭhamaṃ  
      {   } Navamasikkhāpade  Tassa vā adinnanti cīvarassāmikassa 
 paribhuñjāhi vā vissajjehi vā yathāpaccayaṃ vā karohīti evaṃ vatvā 
 adinnaṃ  Tassa vā avissāsentoti yena   vinayakammaṃ kataṃ tassa 
 avissāsena vā  Tena pana dinnena   vā tassa vissāsena vā 
 paribhuñjantassa anāpatti  Sesamettha tiṃsakakaṇḍavaṇṇanāyaṃ 
  Footnote     karaṇavacanaṃ daṭṭhabbaṃ  sampadānavacanaṃ suṭṭhu pākaṭaṃ hoti     dinnaṃ  
  
  
 page     
 Vuttanayattāva uttānamevāti  Kaṭhinasamuṭṭhānaṃ kāyavācato 
 kāyavācācittato ca samuṭṭhāti kiriyākiriyaṃ nosaññāvimokkhaṃ acittakaṃ 
 paṇṇattivajjaṃ kāyakammaṃ vacīkammaṃ ticittaṃ tivedananti  
                    Vikappanasikkhāpadaṃ navamaṃ  
      {      } Dasamasikkhāpade  Apanidhentīti apanetvā nidhenti  
 Hassāpekkhoti hassādhippāyo  Aññaṃ parikkhāranti pāliyā 
 anāgataṃ pattatthavikādiṃ  Dhammiṃ kathaṃ katvāti samaṇena nāma 
 anihitaparikkhārena bhavituṃ na vaṭṭatīti evaṃ dhammakathaṃ kathetvā dassāmīti 
 nikkhipato anāpatti  Sesamettha uttānamevāti  Tisamuṭṭhānaṃ 
 kiriyā saññāvimokkhaṃ sacittakaṃ lokavajjaṃ kāyakammaṃ vacīkammaṃ 
 akusalacittaṃ tivedananti  
                  Cīvarāpanidhānasikkhāpadaṃ dasamaṃ  
       Samatto vaṇṇanākkamena surāpānavaggo chaṭṭho  
      {   } Sappāṇakavaggassa paṭhamasikkhāpade  Issāso hotīti gihikāle 
 dhanuggahācariyo hoti  Jīvitā voropitāti jīvatā viyojitā  
      Sikkhāpadepi voropeyyāti viyojeyya  Yasmā pana vohāramattamevetaṃ 
 na hettha kiñci viyojite sīsālaṅkāre sīsaṃ viya jīvatā 
 voropite pāṇe jīvitaṃ nāma visuṃ tiṭṭhati aññadatthu antaradhānameva 
 gacchati tasmā tamatthaṃ dassetuṃ padabhājane jīvitindriyaṃ 
 upacchindatītiādi vuttaṃ  Imasmiṃ ca sikkhāpade tiracchānagatoyeva 
  
  
 page     
 Pāṇoti veditabbo  Taṃ khuddakaṃpi mahantaṃpi mārentassa āpatti  
 Nānākaraṇaṃ natthi  Mahante pana upakkamamahantattā akusalamahattaṃ 
 hoti  Pāṇe pāṇasaññīti antamaso mañcapīṭhaṃ sodhento 
 maṅkuṇabījakepi pāṇakasaññī nikkāruṇikatāya taṃ bhindanto apaneti 
 pācittiyaṃ  Tasmā evarūpesu ṭhānesu kāruññaṃ upaṭṭhapetvā 
 appamattena vattaṃ kātabbaṃ  Sesaṃ manussaviggahe vuttanayeneva 
 veditabbaṃ saddhiṃ samuṭṭhānādīhi  
                  Sañciccapāṇasikkhāpadaṃ paṭhamaṃ  
      {   } Dutiyasikkhāpade  Sappāṇakanti ye pāṇakā paribhogena 
 maranti tehi pāṇakehi sappāṇakaṃ  Tādisaṃ hi jānaṃ paribhuñjato 
 payoge payoge pācittiyaṃ  Pattapūraṃpi avicchinditvā ekappayogena 
 pivato ekā āpatti  Tādisena udakena sāmisaṃ pattaṃ 
 āvijjhitvā dhovatopi tādise udake uṇhayāgupattaṃ nibbāpayatopi 
 taṃ udakaṃ hatthena vā uḷuṅkena vā gahetvā nahāyatopi payoge 
 payoge pācittiyaṃ  Udakasoṇḍiṃ vā pokkharaṇiṃ vā pavisitvā 
 bahi nikkhamanatthāya vīciṃ uṭṭhāpayatopi  Soṇḍiṃ vā pokkharaṇiṃ 
 vā sodhentehi tato gahitaudakaṃ udakeyeva āsiñcitabbaṃ  
 Samīpamhi udake asati kappiyaudakassa aṭṭha vā dasa vā ghaṭe 
 udakasaṇṭhānakappadese āsiñcitvā tattha āsiñcitabbaṃ  
 Pavaṭṭitvā udake patissatīti uṇhapāsāṇe udakaṃ nāsiñcitabbaṃ  
 Kappiyaudakena pana pāsāṇaṃ nibbāpetvā āsiñcituṃ vaṭṭati  
  
  
 page     
      Sesamettha uttānameva  Tisamuṭṭhānaṃ kiriyā saññāvimokkhaṃ 
 sacittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
 Ettha ca paṭaṅgapāṇakānaṃ patanaṃ ñatvāpi suddhacittatāya dīpujjalane 
 viya sappāṇakabhāvaṃ ñatvāpi udakasaññāya paribhuñjitabbato 
 paṇṇattivajjatā veditabbāti  
                   Sappāṇakasikkhāpadaṃ dutiyaṃ  
      {   } Tatiyasikkhāpade  Ukkoṭentīti tassa tassa bhikkhuno santikaṃ 
 gantvā akataṃ kammantiādīni vadantā uccālenti yathāpatiṭṭhitabhāvena 
 patiṭṭhātuṃ na denti  {   } Yathādhammanti yo yassa adhikaraṇassa 
 vūpasamanāya dhammo vutto teneva dhammenāti attho  
 Nīhaṭādhikaraṇanti nīhaṭaṃ adhikaraṇaṃ satthārā vuttadhammeneva vūpasamitaṃ 
 adhikaraṇanti attho  {   } Dhammakamme dhammakammasaññīti yena kammena 
 taṃ adhikaraṇaṃ vūpasamitaṃ tañce dhammakammaṃ hoti tasmiṃ dhammakamme 
 ayaṃpi dhammakammasaññī hutvā yadi ukkoṭeti pācittiyaṃ 
 āpajjatīti attho  Etena nayena sesapadānipi veditabbāni  
 Ayamettha saṅkhepo  Vitthāro pana imesaṃ catunnaṃ adhikaraṇānaṃ 
 kati ukkoṭanātiādinā   nayena parivāre vutto  Aṭṭhakathāsu taṃ 
 sabbaṃ āharitvā tassevattho vaṇṇito  Mayaṃ pana naṃ tattheva 
 vaṇṇayissāma  Idha āharitvā vaṇṇiyamāne hi suṭṭhutaraṃ 
 sammoho bhaveyyāti na taṃ vaṇṇayimhā  Sesamettha uttānameva  
  Footnote     vi  parivāra        
  
  
 page     
 Tisamuṭṭhānaṃ kiriyā saññāvimokkhaṃ sacittakaṃ lokavajjaṃ kāyakammaṃ 
 vacīkammaṃ akusalacittaṃ dukkhavedananti  
                   Ukkoṭanasikkhāpadaṃ tatiyaṃ  
      {   } Catutthasikkhāpade  Duṭṭhullā nāma āpattīti ettha 
 cattāri pārājikāni atthuddhāravasena dassitāni saṅghādisesāpatti 
 pana adhippetā  Taṃ chādentassa pācittiyaṃ  Dhuraṃ nikkhittamatteti 
 dhure nikkhittamatte  Sacepi dhuraṃ nikkhipitvā pacchā āroceti 
 na rakkhati  Dhuraṃ nikkhittamatteyeva pācittiyanti vuttaṃ hoti  Sace 
 pana evaṃ dhuraṃ nikkhipitvā paṭicchādanatthameva aññassa āroceti 
 sopi aññassāti etenūpāyena samaṇasataṃpi samaṇasahassaṃpi āpattiṃ 
 āpajjatiyeva yāva koṭi na chijjati  Kadā pana koṭi 
 chijjatīti  Mahāsumatthero tāva vadati āpattiṃ āpanno ekassa 
 āroceti so paṭinivattitvā tasseva āroceti evaṃ koṭi 
 chijjatīti  Mahāpadumatthero panāha ayaṃ hi vatthupuggaloyeva 
 āpattiṃ āpanno pana ekassa bhikkhuno āroceti ayaṃ aññassa 
 āroceti so paṭinivattitvā yenassa ārocitaṃ tasseva 
 āroceti evaṃ tatiyena puggalena dutiyassa ārocite koṭi chinnā 
 hotīti  {   } Aduṭṭhullaṃ āpattinti avasese pañcāpattikkhandhe  
 Anupasampannassa duṭṭhullaṃ vā aduṭṭhullaṃ vā ajjhācāranti ettha 
 anupasampannassa sukkavisaṭṭhi ca kāyasaṃsaggo cāti ayaṃ duṭṭhullaajjhācāro 
 nāma  Sesamettha uttānamevāti  Dhuranikkhepasamuṭṭhānaṃ 
  
  
 page     
 Kāyavācācittato samuṭṭhāti akiriyā saññāvimokkhaṃ sacittakaṃ 
 lokavajjaṃ kāyakammaṃ vacīkammaṃ akusalacittaṃ dukkhavedananti  
                   Duṭṭhullasikkhāpadaṃ catutthaṃ  
      {   } Pañcamasikkhāpade  Aṅguliyo dukkhā bhavissantīti akkharāni 
 likhantassa aṅguliyo dukkhā bhavissantīti cintesuṃ  Urassa dukkhoti 
 gaṇanaṃ sikkhantena bahupi cintetabbaṃ hoti tenassa uro dukkho 
 bhavissatīti maññiṃsu  Akkhīnissa dukkhānīti rūpasuttaṃ sikkhantena 
 kahāpaṇāni parivattetvā parivattetvā passitabbāni honti tenassa 
 akkhīni dukkhāni bhavissantīti maññiṃsu  Ḍaṃsādīsu ḍaṃsāti piṅgalamakkhikāyo  
 Dukkhānanti dukkhamānaṃ  Tibbānanti bahalānaṃ  Kharānanti 
 tikkhiṇānaṃ  Kaṭukānanti pharusānaṃ  Amanāpatāya vā kaṭukarasasadisānaṃ  
 Asātānanti amadhurānaṃ  Pāṇaharānanti jīvitaharānaṃ  
      {   } Sīmaṃ sammannatīti navaṃ sīmaṃ bandhati  Kurundiyaṃ pana udakukkhepaṃ 
 paricchindanepi dukkaṭaṃ vuttaṃ  Paripuṇṇavīsativassoti 
 paṭisandhiggahaṇato paṭṭhāya paripuṇṇavīsativasso  Gababhavīsopi hi 
 paripuṇṇavīsativassotveva saṅkhyaṃ gacchati  Yathāha  Tena kho pana 
 samayena āyasmā kumārakassapo gabbhavīso upasampanno hoti  
 Athakho āyasmato kumārakassapassa etadahosi bhagavatā paññattaṃ 
 na ūnavīsativasso puggalo upasampādetabboti ahañcamhi gabbhavīso 
 upasampanno upasampanno nukhomhi na nukho upasampanno  
 Bhagavato etamatthaṃ ārocesuṃ  Yaṃ bhikkhave mātukucchismiṃ paṭhamaṃ 
  
  
 page     
 Cittaṃ uppannaṃ paṭhamaṃ viññāṇaṃ pātubhūtaṃ tadupādāya sāvassa jāti 
 anujānāmi bhikkhave gabbhavīsaṃ upasampādetunti    Tattha yo dvādasa 
 māse mātukucchismiṃ vasitvā mahāpavāraṇāya jāto so tato paṭṭhāya 
 yāva ekūnavīsatime vasse mahāpavāraṇā taṃ atikkamitvā pāṭipade 
 upasampādetabbo  Etenūpāyena hāpanavaḍḍhanaṃ veditabbaṃ  
      Porāṇakattherā pana ekūnavīsativassaṃ sāmaṇeraṃ nikkhamanīyapuṇṇamāsiṃ 
 atikkamma pāṭipadadivase upasampādenti  Taṃ kasmāti  Vuccate  
 Ekasmiṃ vasse cha cātuddasikā uposathā honti iti vīsatiyā 
 vassesu cattāro māsā parihāyanti  Rājāno tatiye tatiye 
 vasse vassaṃ ukkaḍḍhanti iti aṭṭhārasasu vassesu chammāsā 
 vaḍḍhanti  Tato uposathavasena parihīne cattāro māse apanetvā 
 dve māsā avasesā honti  Te dve māse gahetvā vīsati 
 vassāni paripuṇṇāni hontīti nikkaṅkhā hutvā nikkhamanīyapuṇṇamāsiṃ 
 atikkamma pāṭipade upasampādenti  Ettha pana yo pavāretvā 
 vīsativasso bhavissati taṃ sandhāya ekūnavīsativassanti vuttaṃ  
 Tasmā yo mātukucchismiṃ dvādasa māse vasi so ekavīsativasso 
 hoti  Yo sattamāse vasi so sattamāsādhikavīsativasso  
 Chammāse jāto pana na jīvati  {   } Anāpatti ūnavīsativassaṃ puggalaṃ 
 paripuṇṇasaññīti ettha kiñcāpi upasampādentassa anāpatti 
 puggalo pana anupasampannova hoti  Sace pana so dasavassaccayena 
 aññaṃ upasampādeti tañce muñcitvā gaṇo pūrati 
  Footnote     vi  mahāvagga           
  
  
 page     
 Sūpasampanno  Sopi ca yāva na jānāti tāvassa neva saggantarāyo 
 na mokkhantarāyo  Ñatvā pana puna upasampajjitabbaṃ  
 Sesaṃ uttānamevāti  Tisamuṭṭhānaṃ kiriyā saññāvimokkhaṃ sacittakaṃ 
 paṇṇattivajjaṃ kāyakammaṃ vacīkammaṃ ticittaṃ tivedananti  
                  Ūnavīsativassasikkhāpadaṃ pañcamaṃ  
      {   } Chaṭṭhasikkhāpade  Paṭiyālokanti suriyālokassa paṭimukhaṃ 
 pacchimadisanti attho  Kammikāti suṅkaṭṭhāne kammikā  {   } Rājānaṃ 
 vā theyyaṃ gacchantīti rājānaṃ vā thenetvā vañcetvā rañño 
 santakaṃ kiñci gahetvā idāni na tassa dassāmāti gacchanti  
      {   } Visaṅketenāti kālavisaṅketena divasavisaṅketena ca gacchato anāpatti  
 Maggavisaṅketena pana aṭavīvisaṅketena vā āpattiyeva  Sesamettha 
 bhikkhunīvagge vuttanayattā uttānameva  Theyyasatthasamuṭṭhānaṃ 
 kāyacittato kāyavācācittato ca samuṭṭhāti kiriyā saññāvimokkhaṃ 
 sacittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                   Theyyasatthasikkhāpadaṃ chaṭṭhaṃ  
      {   } Sattamasikkhāpade  Padhūpento nisīdīti pajjhāyanto attānaṃyeva 
 paribhāsanto nisīdati  Nāyyo so bhikkhu maṃ nippādesīti 
 ayyo ayaṃ bhikkhu maṃ na nikkhāmesi na maṃ gahetvā agamāsīti 
 attho  Sesamettha bhikkhuniyā saddhiṃ saṃvidhānasikkhāpade vuttanayeneva 
 veditabbaṃ saddhiṃ samuṭṭhānādīhi  
                   Saṃvidhānasikkhāpadaṃ sattamaṃ  
  
  
 page     
      {   } Aṭṭhamasikkhāpade  Gaddhe bādhayiṃsūti gaddhabādhano  
 Gaddhabādhino pubbapurisā assāti gandhabādhipubbo    Tassa 
 gaddhabādhipubbassa gijjhaghāṭakakulappasūtassāti attho  Saggamokkhānaṃ 
 antarāyaṃ karontīti antarāyikā  Te kammakilesavipāka 
 upavādaāṇāvītikkamavasena pañcavidhā  Tattha pañcānantarikadhammā 
 kammantarāyikā nāma  Tathā bhikkhunīdūsakakammaṃ  Taṃ pana 
 mokkhasseva antarāyaṃ karoti na saggassa  Niyatamicchādiṭṭhidhammā 
 kilesantarāyikā nāma  Paṇḍakatiracchānagataubhatobyañjanakānaṃ 
 paṭisandhidhammā vipākantarāyikā nāma  Ariyūpavādā upavādantarāyikā 
 nāma  Te pana yāva ariye na khamāpenti tāvadeva na tato 
 paraṃ  Sañcicca āpannā āpattiyo āṇāvītikkamantarāyikā 
 nāma  Tāpi yāva bhikkhubhāvaṃ vā paṭijānāti na vuṭṭhāti vā 
 na deseti vā tāvadeva na tato paraṃ  Tatrāyaṃ bhikkhu bahussuto 
 dhammakathiko sesantarāyike jānāti vinaye pana akovidattā 
 paṇṇattīvītikkamantarāyikenajānāti  Tasmā rahogatoevaṃcintesiime 
 āgārikā pañcakāmaguṇe paribhuñjantā sotāpannāpi sakadāgāminopi 
 anāgāminopi honti bhikkhūpi manāpikāni cakkhuviññeyyāni 
 rūpāni passanti  pe  Kāyaviññeyye phoṭṭhabbe phusanti mudukānipi 
 attharaṇapāpuraṇādīni paribhuñjanti etaṃ sabbaṃ vaṭṭati kasmā 
  Footnote     gaddhe gijjhe bādhati vijjhatīti gaddhabādhī  gaddhabādhibhūtapubbo gaddhabādhipubboti 
  amhākaṃ mati  aññatitthiyapubboti sādhakaṃ  yo hi pubbe attanā aññatitthiyo 
  ahosi so adhippeto na aññatitthiyānaṃ anupuriso  
  
  
 page     
 Itthīrūpā  pe  Itthīphoṭṭhabbā evaṃ na vaṭṭanti etepi vaṭṭantīti  
 Evaṃ rasena rasaṃ saṃsanditvā sacchandarāgaparibhogañca nicchandarāgaparibhogañca 
 ekaṃ katvā thūlavākehi saddhiṃ atisukhumasuttaṃ ghaṭento 
 viya sāsapena saddhiṃ sineruṃ upasaṃharanto viya pāpakaṃ diṭṭhigataṃ 
 uppādetvā kiṃ bhagavatā mahāsamuddaṃ bandhantena viya mahatā 
 ussāhena paṭhamapārājikaṃ paññattaṃ natthi ettha dosoti 
 sabbaññutaññāñena saddhiṃ paṭivirujjhanto bhabbapuggalānaṃ āsaṃ chindanto 
 jinassa āṇācakke pahāramadāsi  Tenāha tathāhaṃ bhagavatā dhammaṃ 
 desitaṃ ājānāmītiādiṃ  Aṭṭhikaṅkalūpamātiādimhi aṭṭhikaṅkalūpamā 
 appassādaṭṭhena  Maṃsapesūpamā bahusādhāraṇaṭṭhena  
 Tiṇukkūpamā anudahanaṭṭhena  Aṅgārakāsūpamā mahābhitāpanaṭṭhena  
 Supinakūpamā ittarapaccupaṭṭhānaṭṭhena  Yācitakūpamā tāvakālikaṭṭhena  
 Rukkhaphalūpamā sabbaṅgapaccaṅgapalibhañjanaṭṭhena  Asisūnūpamā adhikuṭṭanaṭṭhena  
 Sattisūlūpamā vinivijjhanaṭṭhena  Sappasirūpamā sāsaṅkasapaṭibhayaṭṭhenāti  
 Ayamettha saṅkhepo  Vitthāro pana papañcasūdaniyaṃ 
 majjhimaṭṭhakathāyaṃ gahetabbo  Evaṃ byā khoti evaṃ viya 
 kho  Sesamettha pubbe vuttanayattā uttānameva  
      Samanubhāsanasamuṭṭhānaṃ kāyavācācittato samuṭṭhāti akiriyā saññāvimokkhaṃ 
 sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti  
                    Ariṭṭhasikkhāpadaṃ aṭṭhamaṃ  
      {      } Navamasikkhāpade  Akaṭānudhammenāti anudhammo vuccati 
  
  
 page     
 Āpattiyā adassane vā apaṭikamme vā pāpikāya diṭṭhiyā 
 apaṭinissagge vā dhammena vinayena satthusāsanena ukkhittakassa 
 anulomavattaṃ disvā katā osāraṇā  So osāraṇasaṅkhāto 
 anudhammo yassa na kato ayaṃ akaṭānudhammo nāma  Tādisena 
 saddhinti attho   Tenevassa padabhājane akaṭānudhammo nāma 
 ukkhitto anosāritoti vuttaṃ  Deti vā paṭiggaṇhāti vāti 
 ekappayogena bahūpi dadato vā gaṇhato vā ekaṃ pācittiyaṃ  
 Vicchinditvā dentassa ca gaṇhantassa ca payogagaṇanāya pācittiyāni  
 Sesamettha uttānameva  Tisamuṭṭhānaṃ kiriyā saññāvimokkhaṃ 
 sacittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                  Ukkhittasaṃbhogasikkhāpadaṃ navamaṃ  
      {   } Dasamasikkhāpade  Diṭṭhigataṃ uppannanti ariṭṭhassa viya 
 etassāpi ayoniso ummajjantassa uppannaṃ diṭṭhigataṃ  Nāsetūti 
 ettha tividhā nāsanā saṃvāsanāsanā liṅganāsanā daṇḍakammanāsanāti  
 Tattha āpattiyā adassanādīsu ukkhepanā saṃvāsanāsanā nāma  
 Dūsako nāsetabbo mettiyaṃ bhikkhuniṃ nāsethāti ayaṃ liṅganāsanā 
 nāma  Ajjatagge te āvuso samaṇuddesa na ceva so bhagavā 
 satthā apadisitabboti ayaṃ daṇḍakammanāsanā nāma  Ayaṃ idha 
 adhippetā  Tenāha evañca pana bhikkhave nāsetabbo  pe  
 Cara pire vinassāti  Tattha carāti gaccha  Pireti para amāmaka  
 Vinassāti nassa yattha na te passāma tattha gacchāti  
  
  
 page     
      {   } Upalāpeyyāti saṅgaṇheyya  Upaṭṭhāpeyyāti tena attano 
 upaṭṭhānaṃ kārāpeyya  Sesaṃ ariṭṭhasikkhāpade vuttanayeneva 
 veditabbaṃ saddhiṃ samuṭṭhānādīhīti  
                   Kaṇṭhakasikkhāpadaṃ   dasamaṃ  
      Samatto vaṇṇanākkamena sappāṇakavaggo sattamo  
      {   } Sahadhammikavaggassa paṭhamasikkhāpade  Etasmiṃ sikkhāpadeti 
 etasmiṃ sikkhāpade yaṃ vuttaṃ taṃ na tāva sikkhissāmi  Āpatti 
 pācittiyassāti ettha pana vācāya vācāya āpatti veditabbā  
 Sikkhamānena bhikkhave bhikkhunāti ovādaṃ sirasā sampaṭicchitvā 
 sikkhitukāmeneva hutvā ājānitabbañceva pucchitabbañca 
 upaparikkhitabbañca  Sesamettha dubbacasikkhāpade vuttanayeneva padatthato 
 veditabbaṃ  Vinicchayato uttānameva  Tisamuṭṭhānaṃ kiriyā 
 saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ 
 dukkhavedananti  
                   Sahadhammikasikkhāpadaṃ paṭhamaṃ  
      {   } Dutiyasikkhāpade  Vinayakathaṃ kathetīti vinayakathā nāma 
 kappiyākappiyaāpattānāpattisaṃvarāsaṃvarappahānapaṭisaṃyuttakathā taṃ 
 katheti  Vinayassa vaṇṇaṃ bhāsatīti vinayassa vaṇṇo nāma 
 pañcannaṃpi sattannaṃpi āpattikkhandhānaṃ vasena mātikaṃ nikkhipitvā 
 padabhājanena vaṇṇanā taṃ bhāsati  Vinayapariyattiyā vaṇṇaṃ 
  Footnote     kaṇḍaka itipi  
  
  
 page     
 Bhāsatīti vinayaṃ pariyāpuṇantānaṃ vinayapariyattimūlakaṃ vaṇṇaṃ guṇaṃ 
 ānisaṃsaṃ bhāsati  Vinayadharo hi vinayapariyattimūlake pañcānisaṃse cha 
 ānisaṃse sattānisaṃse aṭṭhānisaṃse navānisaṃse dasānisaṃse 
 ekādasānisaṃse labhati te sabbe bhāsatīti attho  
      Katame pañcānisaṃse labhati  Attano sīlakkhandhaguttiādike  
 Vuttaṃ hetaṃ pañcime bhikkhave ānisaṃsā vinayadhare puggale attano 
 sīlakkhandho sugutto hoti surakkhito kukkuccappakatānaṃ paṭissaraṇaṃ 
 hoti visārado saṅghamajjhe voharati paccatthike sahadhammena 
 suniggahitaṃ niggaṇhāti saddhammaṭṭhitiyā paṭipanno hotīti    
      Kathamassa attano sīlakkhandho sugutto hoti surakkhito  
 Idhekacco bhikkhu āpattiṃ āpajjanto chahākārehi āpajjati 
 alajjitā aññāṇatā kukkuccappakatatā akappiye kappiyasaññitā 
 kappiye akappiyasaññitā satisammosāti  Kathaṃ alajjitāya āpajjati  
 Akappiyabhāvaṃ jānantoyeva madditvā vītikkamaṃ karoti  Vuttaṃpi cetaṃ 
                sañcicca āpattiṃ āpajjati 
                āpattiṃ parigūhati 
                agatigamanañca gacchati 
                īdiso vuccati alajjipuggaloti   
      kathaṃ aññāṇatāya āpajjati  Aññāṇipuggalo hi mando 
 momuho kattabbākattabbaṃ ajānanto akattabbaṃ karoti kattabbaṃ 
 virādheti evaṃ aññāṇatāya āpajjati  Kathaṃ kukkuccappakatatāya 
  Footnote        naYu  vi  parivāra        parivāreyeva      
  
  
 page     
 Āpajjati  Kappiyākappiyaṃ nissāya kukkucce uppanne vinayadharaṃ 
 pucchitvā kappiyaṃ ce kattabbaṃ siyā akappiyaṃ ce na kattabbaṃ 
 siyā ayaṃ pana vaṭṭatīti madditvā vītikkamatiyeva evaṃ 
 kukkuccappakatatāya āpajjati  Kathaṃ akappiye kappiyasaññitāya 
 āpajjati  Acchamaṃsaṃ sūkaramaṃsanti khādati dīpimaṃsaṃ migamaṃsanti 
 khādati akappiyabhojanaṃ kappiyabhojananti bhuñjati vikāle 
 kālasaññāya bhuñjati akappiyapānakaṃ kappiyapānakanti pivati 
 evaṃ akappiye kappiyasaññitāya āpajjati  Kathaṃ kappiye 
 akappiyasaññitāya āpajjati  Sūkaramaṃsaṃ acchamaṃsanti khādati 
 migamaṃsaṃ dīpimaṃsanti khādati kappiyabhojanaṃ akappiyabhojananti 
 bhuñjati kāle vikālasaññāya bhuñjati kappiyapānakaṃ akappiyapānakanti 
 pivati evaṃ kappiyeakappiyasaññitāya āpajjati  Kathaṃ satisammosāya 
 āpajjati  Sahaseyyāticīvaravippavāsabhesajjacīvarakālātikkamanapaccayā 
 āpattiṃ ca satisammosāya āpajjati  Evamidhekacco bhikkhu 
 imehi chahi ākārehi āpattiṃ āpajjati  Vinayadharo pana imehi 
 chahi ākārehi āpattiṃ na āpajjati  Kathaṃ alajjitāya 
 nāpajjati  So hi passatha bho ayaṃ kappiyākappiyaṃ jānantoyeva 
 paṇṇattivītikkamaṃ karotīti imaṃ parūpavādaṃ rakkhantopi nāpajjati 
 evaṃ alajjitāya nāpajjati  Sahasā āpannaṃpi desanāgāminiṃ 
 desetvā vuṭṭhānagāminiyā vuṭṭhahitvā suddhante patiṭṭhāti  
 Tato paṭṭhāya 
  
  
 page     
                Sañcicca āpattiṃ nāpajjati 
                āpattiṃ na parigūhati 
                agatigamanañca na gacchati 
                īdiso vuccati lajjipuggaloti   
      imasmiṃ lajjibhāve patiṭṭhitova hoti  Kathaṃ aññāṇatāya 
 nāpajjati  So hi kappiyākappiyaṃ jānāti tasmā kappiyaṃyeva 
 karoti akappiyaṃ na karoti evaṃ aññāṇatāya nāpajjati  Kathaṃ 
 kukkuccappakatatāya nāpajjati  So hi kappiyākappiyaṃ nissāya kukkucce 
 uppanne vatthuṃ oloketvā mātikaṃ padabhājanaṃ antarāpattiṃ 
 anāpattiṃ oloketvā kappiyaṃ ce karoti akappiyaṃ ce na 
 karoti evaṃ kukkuccappakatatāya nāpajjati  Kathaṃ akappiye 
 kappiyasaññitādīhi nāpajjati  So hi kappiyākappiyaṃ jānāti tasmā 
 akappiye kappiyasaññī na hoti kappiye akappiyasaññī na hoti 
 supatiṭṭhitā cassa sati hoti adhiṭṭhātabbaṃ adhiṭṭheti vikappetabbaṃ 
 vikappeti  Iti imehi chahi ākārehi āpattiṃ nāpajjati  
 Anāpajjanto akhaṇḍasīlo hoti parisuddhasīlo  Evamassa attano 
 sīlakkhandho sugutto hoti surakkhito  Kathaṃ kukkuccappakatānaṃ 
 paṭissaraṇaṃ hotīti  Tiroraṭṭhesu tirojanapadesu ca uppannakukkuccā 
 bhikkhū amukasmiṃ kira vihāre vinayadharo vasatīti dūratopi tassa 
 santikaṃ āgantvā kukkuccaṃ pucchanti  So tehi katassa kammassa 
 vatthuṃ oloketvā āpattānāpattigarukalahukādibhedaṃ sallakkhetvā 
  Footnote     vi  parivāra          
  
  
 page     
 Desanāgāminiṃ desāpetvā vuṭṭhānagāminiyā vuṭṭhāpetvā suddhante 
 patiṭṭhāpeti evaṃ kukkuccappakatānaṃ paṭissaraṇaṃ hoti  Visārado 
 saṅghamajjhe voharatīti avinayadharassa hi saṅghamajjhe kathentassa bhayaṃ 
 sārajjaṃ okkamati vinayadharassa taṃ na hoti  Kasmā  Evaṃ 
 kathentassa doso hoti evaṃ na dosoti ñatvā kathanato  Paccatthike 
 sahadhammena suniggahitaṃ niggaṇhātīti ettha dvidhā paccatthikā nāma 
 attapaccatthikā ca sāsanapaccatthikā ca  Tattha mettiyabhummajakā 
 ca bhikkhū vaḍḍho ca licchavi amūlakena antimavatthunā codesuṃ ime 
 attapaccatthikā nāma  Ye vāpana aññepi dussīlā pāpadhammā 
 sabbe te attapaccatthikā nāma  Viparītadassanā pana 
 ariṭṭhabhikkhukaṇṭhakasāmaṇeravesālivajjiputtakā parūpahāraaññāṇakaṅkha 
 paravitaraṇādivādā mahāsaṅghikādayo ca abuddhasāsanaṃ buddhasāsananti vatvā 
 katapaggahā sāsanapaccatthikā nāma  Te sabbepi sahadhammena 
 sahakāraṇena vacanena yathātaṃ asaddhammaṃ patiṭṭhāpetuṃ na 
 sakkonti evaṃ suniggahitaṃ katvā niggaṇhāti  Saddhammaṭṭhitiyā 
 paṭipanno hotīti ettha pana tividho saddhammo 
 pariyattipaṭipattiadhigamavasena  Tattha tepiṭakaṃ buddhavacanaṃ pariyattisaddhammo 
 nāma  Terasa dhutaṅgaguṇā cuddasa khandhakavattāni dveasīti mahāvattānīti 
 ayaṃ paṭipattisaddhammo nāma  Cattāro maggā cattāri phalāni ca 
 ayaṃ adhigamasaddhammo nāma  Tattha keci therā yo vo 
 ānanda mayā dhammo ca vinayo ca desito paññatto so vo 
  
  
 page     
 Mamaccayena satthāti   iminā suttena sāsanassa pariyatti mūlanti 
 vadanti  Keci therā ime ca subhadda bhikkhū sammāvihareyyuṃ asuñño 
 loko arahantehi assāti   iminā suttena sāsanassa paṭipatti mūlanti 
 vatvā yāva pañca bhikkhū sammāpaṭipannā saṃvijjanti tāva sāsanaṃ 
 ṭhitaṃ hotīti āhaṃsu  Itare pana therā pariyattiyā antarahitāya 
 supaṭipannassāpi dhammābhisamayo natthīti vatvā āhaṃsu sacepi pañca 
 bhikkhū cattāri pārājikāni rakkhaṇakā honti te saddhe kulaputte 
 pabbājetvā paccantime janapade upasampādetvā dasavaggaṃ gaṇaṃ 
 pūretvā majjhime janapadepi upasampadaṃ karissanti etenūpāyena 
 vīsativaggaṃ bhikkhusaṅghaṃ pūretvā attanopi abbhānakammaṃ katvā sāsanaṃ 
 vuḍḍhiṃ viruḷhiṃ vepullaṃ gamayissanti    Evamayaṃ vinayadharo tividhassāpi 
 saddhammassa ciraṭṭhitiyā paṭipanno hotīti  Evamayaṃ vinayadharo ime 
 tāva pañcānisaṃse labhatīti veditabbo  Katame cha ānisaṃse 
 labhatīti  Tassādheyyo uposatho pavāraṇā saṅghakammaṃ pabbajjā 
 upasampadā nissayaṃ deti sāmaṇeraṃ upaṭṭhāpeti  Ye hi ime 
 cātuddasiko paṇṇarasiko sāmaggīuposatho saṅghe uposatho 
 gaṇe uposatho puggale uposatho suttuddeso uposatho pārisuddhiuposatho 
 adhiṭṭhānūposathoti nava uposathā sabbe te vinayadharāyattā  
      Yāpi ca imā cātuddasikā paṇṇarasikā sāmaggīpavāraṇā 
 saṅghe pavāraṇā gaṇe pavāraṇā puggale pavāraṇā 
  Footnote     dī  mahā            tattheva     aṅke     itoparaṃiti saddo icchitabbo  
  
  
 page     
 Tevācikā dvevācikā samānavassikā pavāraṇāti nava pavāraṇāyo 
 tāpi vinayadharāyattā evaṃ tassa santakattā so tāsaṃ sāmi  
      Yānipi imāni apalokanakammaṃ ñattikammaṃ ñattidutiyakammaṃ 
 ñatticatutthakammanti cattāri saṅghakammāni yāpi cāyaṃ upajjhāyena hutvā 
 kulaputtānaṃ pabbajjā ca upasampadā ca kātabbā ayaṃpi 
 vinayadharāyattāva  Na hi añño dvipiṭakadharopi etaṃ kātuṃ labhati  
 Soeva nissayaṃ deti sāmaṇeraṃ upaṭṭhāpeti  Añño neva 
 nissayaṃ dātuṃ labhati na sāmaṇeraṃ upaṭṭhāpetuṃ  Sāmaṇerūpaṭṭhānaṃ 
 paccāsiṃsanto pana vinayadharassa santike upajjhaṃ gāhāpetvā 
 vattapaṭipattiṃ sādituṃ labhati  Ettha ca nissayadānañceva 
 sāmaṇerūpaṭṭhāpanañca ekamaṅgaṃ  Iti imesu chasu ānisaṃsesu ekena 
 saddhiṃ purimāni pañca cha honti  Dvīhi saddhiṃ satta tīhi 
 saddhiṃ aṭṭha catūhi saddhiṃ nava pañcahi saddhiṃ dasa sabbehipetehi 
 saddhiṃ ekādasāti evaṃ vinayadharo puggalo pañca cha satta 
 aṭṭha nava dasa ekādasa ca ānisaṃse labhatīti veditabbo  
      Evaṃ bhagavā ime ānisaṃse dassento vinayapariyattiyā 
 vaṇṇaṃ bhāsatīti veditabbo  Ādissa ādissāti punappunaṃ 
 vavaṭṭhapetvā visuṃ visuṃ katvā  Āyasmato upālissa vaṇṇaṃ 
 bhāsatīti vinayapariyattiṃ nissāya upālittherassa guṇaṃ bhāsati thometi 
 pasaṃsati  Kasmā  Appeva nāma mama vaṇṇanaṃ sutvāpi bhikkhū 
 upālissa santike vinayaṃ uggahetabbaṃ pariyāpuṇitabbaṃ maññeyyuṃ 
  
  
 page     
 Evamidaṃ sāsanaṃ addhaniyaṃ bhavissati pañca vassasahassāni pavattissatīti  
      Tedha bahū bhikkhūti   te imaṃ bhagavato vaṇṇanaṃ sutvā ime kirānisaṃse 
 neva suttantikā na ābhidhammikā labhantīti yathāparikittikānisaṃsādhigamena 
 ussāhajātā bahū bhikkhū therā ca navā ca majjhimā ca 
 āyasmato upālissa santike vinayaṃ pariyāpuṇantīti ayamettha 
 attho  Idhāti padaṃ nipātamattameva  {      } Uddissamānanati ācariyena 
 antevāsikassa uddissamāne  So pana yasmā ācariye attano 
 ruciyā uddisante vā taṃ ācariyaṃ yācitvā antevāsike uddisāpente 
 vā yo naṃ dhāreti tasmiṃ sajjhāyaṃ karonte vā uddissamāno 
 nāma hoti tasmā uddisante vā uddisāpente vā 
 sajjhāyaṃ karonte vāti padabhājanaṃ vuttaṃ  Khuddānukhuddakehīti 
 khuddakehi ca anukhuddakehi ca  Yāvadevāti tesaṃ saṃvattanamariyāda 
 paricchedavacanaṃ  Idaṃ vuttaṃ hoti etāni hi ye uddisanti vā 
 uddisāpenti vā sajjhāyanti vā tesaṃ tāva saṃvattanti yāva 
 kappati nukho na kappati nukhoti kukkuccāsaṅkhāto vipaṭisāro 
 vihesā vicikicchāsaṅkhāto manovilekho ca uppajjatiyeva  Athavā 
 yāvadevāti atisayavavaṭṭhāpanaṃ  Tassa saṃvattantīti iminā sambandho  
 Kukkuccāya vihesāya vilekhāya ativiya saṃvattantīti vuttaṃ hoti  
 Upasampannassa vinayaṃ vivaṇṇetīti upasampannassa santike tassa 
 tasmiṃ vimatiṃ uppādetukāmo vinayaṃ vivaṇṇeti nindati garahati  
  Footnote     bhikkhūti ettakameva pāliyaṃ āgataṃ  
  
  
 page     
 Sesamettha uttānameva  Tisamuṭṭhānaṃ kiriyā saññāvimokkhaṃ sacittakaṃ 
 lokavajjaṃ kāyakammaṃ vacīkammaṃ akusalacittaṃ dukkhavedananti  
                    Vilekhanasikkhāpadaṃ dutiyaṃ  
      {   } Tatiyasikkhāpade  Anvaḍḍhamāsanti anupaṭipāṭiyā aḍḍhamāse 
 aḍḍhamāse  Yasmā pana so uposathadivase uddisiyati tasmā 
 anuposathikanti   padabhājane vuttaṃ  Uddissamāneti uddisiyamāne  
 Yasmā pana so pāṭimokkhuddesakena uddisantena uddisiyamāno 
 nāma hoti tasmā uddisanteti padabhājane vuttaṃ  Yañca tattha 
 āpattiṃ āpannoti tasmiṃ anācāre āciṇṇe yaṃ āpattiṃ 
 āpanno  Yathādhammo kāretabboti aññāṇena āpannattā 
 tassa āpattiyā mokkho natthi  Yathā pana dhammo ca vinayo ca 
 ṭhito tathā kāretabbo  Desanāgāminiñca āpanno hoti 
 desāpetabbo vuṭṭhānagāminiñca vuṭṭhāpetabboti attho  
 Sādhukanti suṭṭhu  Aṭṭhikatvāti aṭṭhikabhāvaṃ katvā  Atthiko 
 hutvāti vuttaṃ hoti  {   } Dhammakammetiādīsu mohāropanakammaṃ 
 adhippetaṃ  Sesamettha uttānameva  Tisamuṭṭhānaṃ kiriyā 
 saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ 
 dukkhavedananti  
                    Mohanasikkhāpadaṃ tatiyaṃ  
  Footnote     yaṃ anavaḍḍhamāsanti anuposathikanti padabhājane vuttaṃ taṃ ettakaṃ tassa bhagavato 
  suttāgataṃ suttapariyāpannaṃ anvaḍḍhamāsaṃ uddesaṃ āgacchatīti mātikāya na sameti  
  
  
 page     
      {   } Catutthasikkhāpade  Pahāraṃ dentīti āvuso pīṭhakaṃ paññāpetha 
 pādadhovanaṃ āharathātiādīni vatvā tathā akarontānaṃ pahāraṃ denti  
      {   } Pahāraṃ deti āpatti pācittiyassāti ettha paharitukāmatāya pahāre 
 dinne sacepi marati pācittiyameva  Pahārena hattho vā pādo 
 vā bhijjati sīsaṃ vā bhinnaṃ hoti pācittiyameva  Yathāyaṃ saṅghamajjhe 
 na virocati tathā naṃ karomīti evaṃ virūpakaraṇādhippāyena kaṇṇaṃ vā 
 nāsaṃ vā chindati dukkaṭaṃ  {   } Anupasampannassāti gahaṭṭhassa vā 
 pabbajitassa vā itthiyā vā purisassa vā antamaso tiracchānagatassāpi 
 pahāraṃ deti dukkaṭaṃ  Sace pana rattacitto   itthiyā paharati 
 saṅghādiseso  {   } Kenaci viheṭhiyamānoti manussena vā tiracchānagatena vā 
 viheṭhiyamāno  Mokkhādhippāyoti tato attano mokkhaṃ paṭṭhayamāno  
 Pahāraṃ detīti kāyakāyapaṭibaddhanissaggiyānaṃ aññatarena pahāraṃ 
 deti anāpatti  Sacepi antarāmagge coraṃ vā paccatthikaṃ 
 vā viheṭhetukāmaṃ disvā upāsaka ettheva tiṭṭha mā āgamīti 
 vatvā vacanaṃ anādiyitvā āgacchantaṃ gaccha reti muggarena vā 
 satthakena vā paharitvā yāti  So ce tena pahārena marati 
 anāpattiyeva  Bāḷamigesupi eseva nayo  Sesamettha uttānameva  
 Samuṭṭhānādīni panassa paṭhamapārājikasadisāni  Idaṃ pana dukkhavedananti  
                    Pahārasikkhāpadaṃ catutthaṃ  
      {   } Pañcamasikkhāpade  Talasattikaṃ uggirantīti  pahāradānākāraṃ 
  Footnote     imasmiṃ sikkhāpade duṭṭhacittoti niyamo kato  tato aññathā na vaṇṇetabbaṃ  
  
  
 page     
 Dassento kāyaṃpi kāyapaṭibaddhaṃpi uccārenti  Te pahārasamuccitā 
 rodantīti te pahāraparicitā pubbepi laddhappahārattā idāni pahāraṃ 
 dassantīti maññamānā rodantīti attho  Pahārassa mucchitātipi 
 sajjhāyanti  Tattha pahārassa bhītāti attho  {   } Uggirati āpatti 
 pācittiyassāti ettha sace uggiritvā viraddho pahāraṃ deti  
 Avassaṃ dhāretuṃ asakkontassa pahāro sahasā patati nappaharitukāmatāya 
 dinnattā dukkaṭaṃ  Tena pahārena hatthādīsu yaṅkiñci 
 bhijjati dukkaṭameva  Pahāritukāmassa yena kenaci daṇḍādinā 
 pahāro vā mokkhito attanā vā satiṃ paṭilabhitvā na paharati 
 dukkaṭaṃ  Paharantassa kenaci vā hattho dhārito dukkaṭaṃ  
      {   } Mokkhādhippāyo talasattikaṃ uggiratīti ettha pubbe vuttesu vatthūsu 
 purimanayeneva talasattikaṃ uggirantassa anāpatti  Sacepi virajjhitvā pahāraṃ 
 deti anāpattiyeva  Sesaṃ purimasadisameva saddhiṃ samuṭṭhānādīhīti  
                   Talasattikasikkhāpadaṃ pañcamaṃ  
      {   } Chaṭṭhasikkhāpade  Anuddhaṃsentīti te hi sayaṃ ākiṇṇadosattā 
 evaṃ bhikkhū amhe neva codessanti na sāressantīti 
 attaparittāṇaṃ karontā paṭikacceva bhikkhū amūlakena saṅghādisesena 
 codenti  Sesamettha terasakaṇḍamhi amūlakasikkhāpade vuttanayattā 
 uttānameva  Tisamuṭṭhānaṃ kiriyā saññāvimokkhaṃ sacittakaṃ lokavajjaṃ 
 kāyakammaṃ vacīkammaṃ akusalacittaṃ dukkhavedananti  
                    Amūlakasikkhāpadaṃ chaṭṭhaṃ  
  
  
 page     
      {   } Sattamasikkhāpade  Upadahantīti uppādenti  Kukkuccaṃ 
 upadahati āpatti pācittiyassāti vācāya vācāya āpatti 
 pācittiyassa  Anupasampannassāti sāmaṇerassa mātugāmena saddhiṃ 
 raho maññe tayā nisinnaṃ nipannaṃ bhuttaṃ pītaṃ saṅghamajjhe idañcīdañca 
 katantiādinā nayena kukkuccaṃ upadahati vācāya vācāya dukkaṭaṃ  
 Sesamettha uttānameva  Samuṭṭhānādīnipi amūlakasadisānevāti  
                   Sañciccasikkhāpadaṃ sattamaṃ  
      {   } Aṭṭhamasikkhāpade  Adhikaraṇajātānanti etehi bhaṇḍanādīhi 
 anuppannavivādādhikaraṇānaṃ  Upassutinti   sutisamīpaṃ yattha ṭhatvā 
 sakkā hoti tesaṃ vacanaṃ sotuṃ tatthāti attho  Gacchati āpatti 
 dukkaṭassāti ettha padavāre padavāre dukkaṭaṃ  Mantentanti 
 aññena saddhiṃ aññasmiṃ mantiyamāne  Mantenteti vā pāṭho  
 Ayamattho  {   } Vūpasamissāmīti upasamissāmi upasamaṃ gamissāmi kalahaṃ 
 na karissāmi  Attānaṃ parimocessāmīti mama akārakabhāvaṃ 
 kathetvā attānaṃ mocessāmi  Sesamettha uttānameva  
      Theyyasatthasamuṭṭhānaṃ kāyacittato kāyavācācittato ca samuṭṭhāti 
 siyā kiriyā sotukāmatāya gamanavasena siyā akiriyā ṭhitaṭṭhānaṃ āgantvā 
 mantayamānānaṃ ajānāpanavasena  Rūpiyaṃ aññavādakaṃ upassutīti 
 imāni hi tīṇi sikkhāpadāni ekaparicchedāni  Saññāvimokkhaṃ 
 sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti  
                   Upassutisikkhāpadaṃ aṭṭhamaṃ  
  Footnote     upassutītipi pāṭho  
  
  
 page     
      {   } Navamasikkhāpade  Sace ca   mayaṃ jāneyyāmāti sace mayaṃ 
 jāneyyāma  Cakāro pana nipātamattameva  Dhammikānanti 
 dhammena vinayena satthusāsanena katattā dhammo etesu atthīti 
 dhammikāni  Tesaṃ dhammikānaṃ catunnaṃ saṅghakammānaṃ  Khīyati 
 āpatti pācittiyassāti ettha vācāya vācāya pācittiyaṃ  
 Sesametatha uttānameva  Tisamuṭṭhānaṃ kiriyā saññāvimokkhaṃ 
 sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti  
                  Kammapaṭibāhanasikkhāpadaṃ navamaṃ  
      {   } Dasamasikkhāpade  Vatthuṃ vā ārocitaṃ hotīti codakena ca 
 cuditakena ca attano kathā kathitā anuvijjako sammato ettāvatāpi 
 vatthueva ārocitaṃ hoti  Sesamettha uttānameva  
      Dhuranikkhepasamuṭṭhānaṃ kāyavācācittato samuṭṭhāti kiriyākiriyaṃ saññāvimokkhaṃ 
 sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti  
                Chandaṃ adatvā gamanasikkhāpadaṃ dasamaṃ  
      {   } Ekādasamasikkhāpade  Yathāmittatāti yathāmittatāya  Yo 
 yo mitto tassa tassa detīti vuttaṃ hoti  Eseva nayo 
 sabbapadesu  Sesaṃ ujjhāpanakādīsu vuttanayattā uttānatthamevāti  
      Tisamuṭṭhānaṃ kiriyā saññāvimokkhaṃ sacittakaṃ lokavajjaṃ kāyakammaṃ 
 vacīkammaṃ akusalacittaṃ dukkhavedananti  
                   Dabbasikkhāpadaṃ ekādasamaṃ  
  Footnote     ayaṃ casaddo pāliyaṃ na dissati  
  
  
 page     
      {   } Dvādasamasikkhāpade  Yaṃ vattabbaṃ siyā taṃ sabbaṃ tiṃsakakaṇḍe 
 pariṇāmanasikkhāpade vuttanayameva  Ayameva hi viseso tattha 
 attano pariṇāmitattā nissaggiyaṃ pācittiyaṃ idha puggalassa 
 pariṇāmitattā suddhikapācittiyanti  Tisamuṭṭhānaṃ kiriyā saññāvimokkhaṃ 
 sacittakaṃ lokavajjaṃ kāyakammaṃ vacīkammaṃ akusalacittaṃ 
 tivedananti  
                  Pariṇāmanasikkhāpadaṃ dvādasamaṃ  
           Samatto vaṇṇanākkamena sahadhammikavaggo aṭṭhamo  
      {   } Rājavaggassa paṭhamasikkhāpade  Orakoti parittako  
 Uparipāsādavaragatoti pāsādavarassa upari gato  Ayyānaṃ vāhasāti 
 ayyānaṃ kāraṇā  Tehi jātāpitattā jānāmīti vuttaṃ hoti  
      {   } Pitaraṃ paṭṭhetīti antaraṃ passitvā ghātetuṃ icchati  Rājantepuraṃ 
 hatthisammaddantiādīsu hatthīhi sammaddo etthāti hatthisammaddaṃ  
 Hatthisambādhanti attho  Assarathasammaddapadesupi eseva nayo  
 Sammatanti keci paṭhanti  Taṃ na gahetabbaṃ  Rañño antepure 
 hatthisammaddantipi pāṭho  Tattha hatthīnaṃ sammaddaṃ hatthisammaddanti 
 attho  Rañño antepure hatthisammaddo atthīti vuttaṃ hoti    
  Footnote     amhākaṃ matiyā dve atthavikappā vaṇṇetabbā  sammaddanti etthāti 
  sammaddaṃ  hatthīnaṃ sammaddaṃ hatthisammaddaṃ  hatthiākiṇṇanti attho  kintaṃ  
  rañño antepuraṃ  athavā hatthīhi hatthīnaṃ kāraṇā suṭṭhu majjanti etthāti 
  hatthisammadaṃ  āgatāgate hatthino disvā paribbhamantā viya attānaṃ sañjānantīti 
  attho  
  
  
 page     
 Esa nayo sesapadesupi  Rajanīyānīti tasmiṃ antepure īdisāni 
 rūpādīni  {   } Muddhābhisittassāti muddhani abhisittassa  Anikkhantarājaketi 
 anikkhanto rājā itoti anikkhantarājakaṃ  Tasmiṃ 
 anikkhantarājake sayanīghareti attho  Ratanaṃ vuccati mahesī  
 Nībhaṭanti nikkhantaṃ  Anībhaṭaṃ ratanaṃ itoti anībhaṭaratanakaṃ  Tasmiṃ 
 anībhaṭaratanake   sayanīghareti attho  Sesamettha uttānameva  
 Kaṭhinasamuṭṭhānaṃ kāyavācato kāyavācācittato ca samuṭṭhāti kiriyākiriyaṃ 
 nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ 
 ticittaṃ tivedananti  
                   Antepurasikkhāpadaṃ paṭhamaṃ  
      {      } Dutiyasikkhāpade  Vissaritvāti pamussitvā  Puṇṇapattaṃ 
 nāma satato pañca kahāpaṇā  Kyāhaṃ karissāmīti kiṃ ahaṃ 
 karissāmi  Ābharaṇaṃ omuñcitvāti mahālataṃ nāma navakoṭiagghanakaṃ 
 alaṅkāraṃ apanetvā  {   } Antevāsīti paricārikā  {   } Aparikkhittassa 
 upacāroti ettha upacāro nāma ārāmassa dve leḍḍupātā  
 Āvasathassa pana suppapāto vā musalapāto vāti mahāpaccariyaṃ 
 vuttaṃ  Uggaṇhāti āpatti pācittiyassāti ettha jātarūparajataṃ 
 attano atthāya uggaṇhantassa vā uggaṇhāpentassa vā 
 nissaggiyaṃ pācittiyaṃ  Saṅghagaṇapuggalacetiyanavakammānaṃ atthāya 
 dukkaṭaṃ  Avasesaṃ muttādiratanaṃ attano vā saṅghādīnaṃ vā atthāya 
 uggaṇhantassa vā uggaṇhāpentassa vā dukkaṭaṃ  Kappiyavatthuṃ vā 
  Footnote     aniggataratanaketi pālivacanaṃ dissati  
  
  
 page     
 Akappiyavatthuṃ vā hoti antamaso mātusantakaṃ kaṇṇapilandhanaṃ 
 tālapaṇṇaṃpi gihisantakaṃ bhaṇḍāgārikasīsena paṭisāmentassa 
 pācittiyameva  Sace pana mātāpitūnaṃ santakaṃ avassaṃ paṭisāmetabbaṃ 
 kappiyabhaṇḍaṃ hoti attano atthāya gahetvā paṭisāmetabbaṃ  
 Idaṃ paṭisāmetvā dehīti pana vutte na vaṭṭatīti paṭikkhipitabbaṃ  
 Sace paṭisāmehīti pātetvā gacchanti palibodho nāma hoti 
 paṭisāmetuṃ vaṭṭati  Vihāre kammaṃ karontā vaḍḍhakiādayo vā 
 rājavallabhā vā attano upakaraṇabhaṇḍaṃ vā sayanabhaṇḍaṃ vā 
 paṭisāmetvā dethāti vadanti  Chandenapi bhayenapi na kātabbameva  
 Guttaṭṭhānaṃ pana dassetuṃ vaṭṭati  Balakkārena pātetvā gatesu 
 ca paṭisāmetuṃ vaṭṭati  Ajjhārāme vā ajjhāvasathe vāti 
 ettha sace mahāvihārasadiso mahāārāmo hoti tattha 
 pākāraparikkhitte pariveṇe yattha bhikkhūhi vā sāmaṇerehi vā gahitaṃ 
 bhavissatīti saṅkā uppajjati tādiseeva ṭhāne uggaṇhitvā vā 
 uggaṇhāpetvā vā ṭhapetabbaṃ  Mahābodhidvārakoṭṭhakaambaṅgaṇasadisesu 
 pana mahājanasañcaraṇaṭṭhānesu na gahetabbaṃ  Palibodho 
 na hoti  Kurundiyaṃ pana vuttaṃ eko maggaṃ gacchanto nimmanusse 
 ṭhāne kiñci bhaṇḍaṃ passati  Ākiṇṇamanussepi jāte 
 manussā tameva bhikkhuṃ āsaṅkanti  Tasmā maggā okkamma 
 nisīditabbaṃ  Sāmikesu āgatesu taṃ ācikkhitabbaṃ  Sace sāmike na 
 passati paṭirūpaṃ karissatīti  Rūpena vā nimittena vā saññāṇaṃ 
  
  
 page     
 Katvāti ettha rūpannāma antobhaṇḍikāya bhaṇḍaṃ  Tasmā 
 bhaṇḍikaṃ omuñcitvā gaṇetvā ettakā kahāpaṇā vā jātarūparajataṃ 
 vāti sallakkhetabbaṃ  Nimittanti lañchanādi  Tasmā 
 lañchitāya bhaṇḍikāya mattikālañchananti vā lākhālañchananti vā 
 nīlapilotikāya bhaṇḍikā katāti vā setapilotikāya katāti vā 
 evamādi sabbaṃ sallakkhetabbaṃ  Bhikkhū paṭirūpāti lajjino 
 kukkuccakā  Lolajātikānaṃ hi hatthe ṭhapetuṃ na labbhati  Yo 
 pana neva tamhā āvāsā pakkamati na sāmike passati tenāpi 
 attano cīvarādimūlaṃ na kātabbaṃ  Thāvaraṃ pana senāsanaṃ vā cetiyaṃ 
 vā pokkharaṇī vā kāretabbā  Sace dīghassa addhuno accayena 
 sāmiko āgacchati upāsaka tava santakena idaṃ nāma kataṃ 
 anumodāhīti vattabbo  Sace anumodati iccetaṃ kusalaṃ no 
 ce anumodati mama dhanaṃ dethāti codetiyeva aññaṃ samādapetvā 
 dātabbaṃ  {   } Ratanasammataṃ vissāsaṃ gaṇhātītiādīsu āmāsameva 
 sandhāya vuttaṃ  Anāmāsaṃ na vaṭṭatiyeva  Sesamettha 
 uttānameva  Chassamuṭṭhānaṃ kiriyā nosaññāvimokkhaṃ acittakaṃ 
 paṇṇattivajjaṃ kāyakammaṃ vacīkammaṃ ticittaṃ tivedananti  
                     Ratanasikkhāpadaṃ dutiyaṃ  
      {   } Tatiyasikkhāpade  Tiracchānakathanti ariyamaggassa tiracchānabhūtaṃ 
 kathaṃ  Rājakathanti rājapaṭisaṃyuttaṃ kathaṃ  Corakathādīsupi eseva 
 nayo  {   } Santaṃ bhikkhunti ettha yaṃ vattabbaṃ taṃ cārittasikkhāpade 
  
  
 page     
 Vuttanayameva  Sace sambahulā kenaci kammena gāmaṃ pavisanti 
 vikāle gāmappavesanaṃ āpucchāmāti sabbehi aññamaññaṃ 
 āpucchitabbaṃ  Tasmiṃ gāme taṃ kammaṃ na sampajjatīti aññaṃ 
 gāmaṃ gacchanti gāmasataṃpi hotu puna āpucchanakiccaṃ natthi  
 Sace pana ussāhaṃ paṭippassambhetvā vihāraṃ gacchantā antarā 
 aññaṃ gāmaṃ pavisitukāmā honti āpucchitabbameva  Kulaghare 
 vā āsanasālāyaṃ vā bhattakiccaṃ katvā telabhikkhāya vā sappibhikkhāya 
 vā caritukāmo hoti  Sace passe bhikkhu atthi āpucchitvā 
 gantabbaṃ  Asante natthīti gantabbaṃ  Vīthiṃ otaritvā bhikkhuṃ 
 passati āpucchanakiccaṃ natthi  Anāpucchitvāpi caritabbameva  
 Gāmamajjhena maggo hoti  Tena gacchantassa telādibhikkhāya 
 carissāmīti citte uppanne sace passe bhikkhu atthi āpucchitvā 
 caritabbaṃ  Maggā anokkamma carantassa pana āpucchanakiccaṃ 
 natthi  Aparikkhittassa gāmassa upacāro adinnādāne 
 vuttanayeneva veditabbo  {   } Antarārāmanti ādīsu na kevalaṃ 
 anāpucchā kāyabandhanaṃ abandhitvā saṅghāṭiṃ apārupitvā 
 gacchantassāpi anāpatti  Āpadāsūti sīho vā byaggho vā 
 āgacchati megho vā uṭṭhahati añño vā koci upaddavo 
 uppajjati anāpatti  Evarūpāsu āpadāsu bahigāmato 
 antogāmaṃ pavisituṃ vaṭṭati  Sesamettha uttānameva  
      Kaṭhinasamuṭṭhānaṃ kāyavācato kāyavācācittato ca samuṭṭhāti 
  
  
 page     
 Kiriyākiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ 
 vacīkammaṃ ticittaṃ tivedananti  
               Vikāle gāmappavesanasikkhāpadaṃ tatiyaṃ  
      {      } Catutthasikkhāpade  Bhedanameva bhedanakaṃ  Taṃ assa 
 atthīti bhedanakameva  Araṇiketi araṇidhanuke  Vītheti vīthake  
 Sesamettha uttānameva  Chassamuṭṭhānaṃ kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                    Sūcigharasikkhāpadaṃ catutthaṃ  
      {   } Pañcamasikkhāpade  Chedanakaṃ vuttanayameva  {   } Chinditvā 
 paribhuñjatīti ettha sace na chinditukāmo hoti bhūmiyaṃ nikhanitvā 
 pamāṇaṃ upari dasseti uttānaṃ vā katvā paribhuñjati ukkhipitvā 
 vā tulāsaṅghāṭe ṭhapetvā aṭṭaṃ katvā paribhuñjati sabbaṃ 
 vaṭṭati  Sesamettha uttānameva  Chassamuṭṭhānaṃ  
                    Mañcasikkhāpadaṃ pañcamaṃ  
      {   } Chaṭṭhasikkhāpade  Tūlaṃ onaddhaṃ etthāti tūlonaddhaṃ  Tūlaṃ 
 pakkhipitvā upari cimilikāya onaddhanti vuttaṃ hoti  Sesamettha 
 uttānameva  Chassamuṭṭhānaṃ  
                   Tūlonaddhasikkhāpadaṃ chaṭṭhaṃ  
      {      } Sattamasikkhāpade  Nisīdanaṃ anuññātaṃ hotīti kattha anuññātaṃ  
 Cīvarakkhandhake paṇītabhojanavatthusmiṃ  Vuttaṃ hi tattha anujānāmi 
 bhikkhave kāyaguttiyā cīvaraguttiyā senāsanaguttiyā nisīdananti    
  Footnote     vi  mahāvagga        
  
  
 page     
 Seyyathāpi purāṇasikoṭṭhoti yathā nāma purāṇacammakāroti attho  
 Yathā hi purāṇacammakāro cammaṃ vitthataṃ karissāmīti itocītoca 
 samañchati nikkaḍḍhati evaṃ sopi taṃ nisīdanaṃ  Tena taṃ bhagavā 
 evamāha  Nisīdanannāma sadasaṃ vuccatīti santhatasadisaṃ santharitvā 
 ekasmiṃ ante sugatavidatthiyā vidatthimatte padese dvīsu ṭhānesu 
 phāletvā tisso dasā kariyanti tāhi dasāhi sadasannāma 
 vuccati  Sesamettha uttānameva  Chassamuṭṭhānaṃ  
                    Nisīdanasikkhāpadaṃ sattamaṃ  
      {   } Aṭṭhamasikkhāpade  Kaṇḍupaṭicchādī anuññātā hotīti 
 kattha anuññātā  Cīvarakkhandhake veḷaṭṭhasīsavatthusmiṃ  Vuttañhi 
 tattha anujānāmi bhikkhave yassa kaṇḍu vā piḷakā vā assāvo vā 
 thūlakaccho vā ābādho kaṇḍupaṭicchādinti    {   } Yassa adhonābhi 
 abbhajānumaṇḍalanti yassa bhikkhuno nābhiyā heṭṭhā jānumaṇḍalānaṃ 
 upari  Kaṇḍūti kacchu  Piḷakāti lohitagaṇḍikā sukhumapiḷakā  
 Assāvoti arisabhagandaramadhumehādīnaṃ vasena asucipaggharaṇaṃ  
 Thūlakaccho vā ābādhoti mahāpiḷakābādho vuccati  Sesamettha 
 uttānameva  Chassamuṭṭhānaṃ  
                 Kaṇḍupaṭicchādīsikkhāpadaṃ aṭṭhamaṃ  
      {   } Navamasikkhāpade  Vassikasāṭikā anuññātā hotīti kattha 
 anuññātā  Cīvarakkhandhake visākhāvatthusmiṃ  Vuttaṃ hi tattha 
 anujānāmi bhikkhave vassikasāṭikanti    Sesamettha uttānameva  
  Footnote        vi  mahāvagga             
  
  
 page     
 Chassamuṭṭhānaṃ  
                  Vassikasāṭikasikkhāpadaṃ navamaṃ  
      {   } Dasamasikkhāpade  Caturaṅgulomakoti catūhi aṅgulehi 
 ūnakappamāṇo  Sesamettha uttānameva  Chassamuṭṭhānaṃ  
                   Nandattherasikkhāpadaṃ dasamaṃ  
      Samatto vaṇṇanākkamena rājavaggo navamo  
 Uddiṭṭhā khotiādi vuttanayamevāti  
      Samantapāsādikāya vinayasaṃvaṇṇanāya khuddakakaṇḍavaṇṇanā samattā  
                     
  
  
 page     
                 Pāṭidesanīyakaṇḍavaṇṇanā 
          pāṭidesanīyā dhammā   khuddakānaṃ anantarā 
          ṭhapitā ye ayaṃ dāni   tesaṃ bhavati vaṇṇanā  
      {   } Paṭhamapāṭidesanīye tāva  Paṭikkamanakāleti piṇḍāya caritvā 
 paṭiāgamanakāle  Sabbeva aggahesīti sabbameva aggahesi  
 Pavedhentīti kampamānā  Apehīti apagaccha na okāsaṃ dethāti 
 attho  {      } Gārayhaṃ āvusotiādi paṭidesetabbākāradassanaṃ  
 Rathikāti racchā  Byūhanti anivijjhitvā ṭhitā gatapaccāgataracchā  
 Siṃghāṭakanti catukkoṇaṃ vā tikoṇaṃ vā maggasamodhānaṭṭhānaṃ  Gharanti 
 kulagharaṃ  Etesu rathikādīsu yatthakatthaci ṭhatvā gaṇhantassa gahaṇe 
 dukkaṭaṃ  Ajjhohāragaṇanāya pāṭidesanīyaṃ  Hatthisālādīsu 
 gaṇhantassāpi eseva nayo  Bhikkhunī rathikāya ṭhatvā deti bhikkhu 
 antarārāmādīsu ṭhatvā gaṇhāti āpattiyeva  Antaragharaṃ 
 paviṭṭhāyāti hi vacanato bhikkhuniyā antaraghare ṭhatvā dadamānāya 
 vasenettha āpatti veditabbā  Bhikkhussa ṭhitaṭṭhānaṃ pana 
 appamāṇaṃ  Tasmā sacepi vīthiādīsu ṭhito bhikkhu antarārāmādīsu 
 ṭhatvā dadamānāya bhikkhuniyā gaṇhāti anāpattiyeva  Yāmakālikaṃ 
 sattāhakālikaṃ yāvajīvikaṃ āhāratthāya paṭiggaṇhāti āpatti 
 dukkaṭassa ajjhohāre ajjhohāre āpatti dukkaṭassāti idaṃ 
  
  
 page     
 Āmisena asaṃbhinnaṃ sandhāya vuttaṃ  Saṃbhinne pana ekarase 
 pāṭidesanīyameva  Ekato upasampannāyāti bhikkhunīnaṃ santike 
 upasampannāya  Bhikkhūnaṃ santike upasampannāya pana yathāvatthukameva  
      {   } Dāpeti na detīti aññātikā aññena kenaci dāpeti taṃ 
 gaṇhantassa anāpatti  Upanikkhipitvā detīti bhūmiyaṃ ṭhapetvā 
 idaṃ ayya tumhākaṃ dammīti deti  Evaṃ dinnaṃ sādhu bhaginīti 
 sampaṭicchitvā tāyaeva vā bhikkhuniyā aññena vā kenaci 
 paṭiggāhāpetvā bhuñjituṃ vaṭṭati  Sace hi hatthagate patte 
 āmisaṃ gaṇheyya pariccattaṃ te mayāti deti bhikkhu gahitaṃ 
 bhaginīti paṭiggaṇhāti gaṇhantassa āpattīti vadanti  Sikkhamānāya 
 sāmaṇeriyāti etāsaṃ dadamānānaṃ gaṇhantassa anāpatti  
 Sesamettha uttānameva  Eḷakalomasamuṭṭhānaṃ kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ ticittaṃ tivedananti  
                      Paṭhamapāṭidesanīyaṃ  
      {   } Dutiyasikkhāpade  Apasakka tāva bhaginītiādi 
 apasādetabbākāradassanaṃ  {   } Attano bhattaṃ dāpeti na detīti ettha 
 sacepi attano bhattaṃ deti iminā sikkhāpadena anāpattiyeva  
 Purimasikkhāpadena āpatti  Aññassa bhattaṃ deti na dāpetīti ettha 
 pana sace dāpeyya iminā sikkhāpadena āpatti bhaveyya dentiyā 
 pana neva iminā na purimena āpatti  Sesamettha uttānameva  
 Kaṭhinasamuṭṭhānaṃ kiriyākiriyaṃ nosaññāvimokkhaṃ acittakaṃ paṇṇattivajjaṃ 
  
  
 page     
 Kāyakammaṃ vacīkammaṃ ticittaṃ tivedananti  
                      Dutiyapāṭidesanīyaṃ  
      {   } Tatiyasikkhāpade  Ubhato pasannanti dvīhi pasannaṃ upāsakenapi 
 upāsikāyapi  Tasmiṃ kira kule ubhopi te sotāpannāyeva  
 Bhogena hāyatīti īdisaṃ hi kulaṃ sacepi asītikoṭidhanaṃ hoti 
 bhogehi hāyatiyeva  Kasmā  Yasmā tattha neva upāsikā na 
 upāsako bhoge rakkhati  {   } Gharato nīharitvā dentīti āsanasālaṃ 
 vā vihāraṃ vā ānetvā denti  Sacepi anāgate bhikkhumhi 
 paṭhamaṃyeva nīharitvā dvāre ṭhapetvā pacchā sampattassa denti 
 vaṭṭati  Bhikkhuṃ pana disvā antogehato nīharitvā dīyamānaṃ 
 na vaṭṭatīti mahāpaccariyaṃ vuttaṃ  Sesamettha uttānameva  
 Eḷakalomasamuṭṭhānaṃ kiriyā nosaññāvimokkhaṃ acittakaṃ paṇṇattivajjaṃ 
 kāyakammaṃ ticittaṃ tivedananti  
                      Tatiyapāṭidesanīyaṃ  
      {   } Catutthasikkhāpade  Avaruddhā hontīti paṭiviruddhā honti  
      {   } Pañcannaṃ paṭisaṃviditanti pañcasu sahadhammikesu yaṅkiñci pesetvā 
 khādanīyaṃ vā bhojanīyaṃ vā āharissāmāti paṭisaṃviditaṃ kataṃpi 
 apaṭisaṃviditamevāti attho  Ārāmaṃ ārāmūpacāraṃ ṭhapetvāti 
 āraññakasenāsanārāmaṃ ca tassa upacāraṃ ca ṭhapetvā upacārato 
 nikkhantaṃ antarāmagge bhikkhuṃ disvā vā gāmaṃ āgatassa vā paṭisaṃviditaṃ 
 kataṃpi apaṭisaṃviditameva hotīti veditabbaṃ  Sace sāsaṅkaṃ hoti 
  
  
 page     
 Sāsaṅkanti ācikkhitabbanti kasmā ācikkhitabbaṃ  Ārāme core 
 vasante amhākaṃ nārocentīti vacanaparimocanatthaṃ  Corā 
 vattabbā manussā idhūpacarantīti kasmā vattabbā  Attano 
 upaṭṭhākehi amhe gaṇhāpentīti vacanaparimocanatthaṃ  Yāguyā 
 paṭisaṃvidite tassā parivāro āharīyatīti yāguyā paṭisaṃviditaṃ katvā 
 kiṃ suddhayāguyā dinnāya pūvabhattādīnipi etissā yāguyā parivāraṃ 
 katvā dassāmāti evaṃ yaṅkiñci āharanti sabbaṃ paṭisaṃviditameva 
 hoti  Bhattena paṭisaṃviditetiādīsupi eseva nayo  Asukannāma 
 kulaṃ paṭisaṃviditaṃ katvā khādanīyādīni gahetvā gacchatīti sutvā 
 aññānipi tena saddhiṃ attano deyyadhammaṃ āharanti vaṭṭati  
 Yāguyā paṭisaṃviditaṃ katvā pūvaṃ vā bhattaṃ vā āharanti etaṃpi 
 vaṭṭatīti kurundiyaṃ vuttaṃ  {   } Gilānassāti apaṭisaṃviditepi gilānassa 
 anāpatti  Paṭisaṃvidite vā gilānassa vā sesakanti ekassatthāya 
 paṭisaṃviditaṃ katvā āhaṭaṃ tassa sesakaṃ aññassāpi bhuñjituṃ 
 vaṭṭati  Catunnaṃ vā pañcannaṃ vā paṭisaṃviditaṃ katvā bahuṃ 
 āhaṭaṃ hoti aññesaṃpi dātuṃ icchanti  Etaṃpi paṭisaṃviditasesakameva 
 sabbesaṃpi vaṭṭati  Atha adhikameva hoti sannidhiṃ mocetvā 
 ṭhapitaṃ dutiyadivasepi vaṭṭati  Gilānassa āhaṭāvasesepi eseva 
 nayo  Yaṃ pana apaṭisaṃviditameva katvā āhaṭaṃ taṃ bahiārāmaṃ 
 pesetvā paṭisaṃviditaṃ kāretvā āharāpetabbaṃ  Bhikkhūhi vā 
 gantvā antarāmagge gahetabbaṃ  Yaṃpi vihāramajjhena gacchantā vā 
  
  
 page     
 Vanacarakādayo vā vanato āharitvā denti purimanayeneva paṭisaṃviditaṃ 
 kāretabbaṃ  Tattha jātakanti ārāme jātakameva mūlakhādanīyādiṃ 
 aññena kappiyaṃ katvā dinnaṃ paribhuñjato anāpatti  Sace pana 
 naṃ gāmaṃ haritvā pacitvā āharanti na vaṭṭati paṭisaṃviditaṃ 
 kāretabbaṃ  Sesamettha uttānameva  Kaṭhinasamuṭṭhānaṃ kiriyākiriyaṃ 
 nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ 
 ticittaṃ tivedananti  
      Catutthapāṭidesanīyaṃ samattaṃ vaṇṇanākkamenāti  
 Samantapāsādikāya vinayasaṃvaṇṇanāya pāṭidesanīyavaṇṇanā niṭṭhitā  
                      
  
  
 page     
                  Sekhiyakaṇḍavaṇṇanā 
          yāni sikkhitasikkhena    sekhiyānīti tādinā 
          bhāsitāni ayaṃ dāni    tesaṃpi vaṇṇanākkamoti  
      {   } Tattha parimaṇḍalanti samantato maṇḍalaṃ  Nābhimaṇḍalaṃ 
 jānumaṇḍalanti uddhaṃ nābhimaṇḍalaṃ adho jānumaṇḍalaṃ paṭicchādentena 
 jānumaṇḍalassa heṭṭhā jaṅghaṭṭhikato paṭṭhāya aṭṭhaṅgulamattaṃ nivāsanaṃ 
 otāretvā nivāsetabbaṃ  Tato paraṃ otārentassa dukkaṭanti 
 vuttaṃ  Yathānisinnassa jānumaṇḍalato heṭṭhā caturaṅgulamattaṃ 
 paṭicchannaṃ hotīti mahāpaccariyaṃ vuttaṃ  Evaṃ nivāsentassa pana 
 nivāsanaṃ pamāṇikaṃ vaṭṭati  Tatrīdaṃ pamāṇaṃ dīghaso muṭṭhipañcamaṃ 
 tiriyaṃ aḍḍhateyyahatthaṃ tādisassa pana alābhena tiriyaṃ 
 dvihatthappamāṇaṃpi vaṭṭati jānumaṇḍalapaṭicchādanatthaṃ nābhimaṇḍalaṃ pana 
 cīvarenāpi sakkā paṭicchādetunti  Tattha ekapaṭṭacīvaraṃ evaṃ 
 nivatthaṃpi ṭhāne na tiṭṭhati dupaṭṭaṃ pana tiṭṭhati  Olambanto 
 nivāseti āpatti dukkaṭassāti ettha na kevalaṃ purato ca 
 pacchato ca olambetvā nivāsentasseva dukkaṭaṃ ye panaññepi 
 tena kho pana samayena chabbaggiyā bhikkhū gihinivatthaṃ nivāsenti 
 hatthisoṇḍakaṃ macchavālakaṃ catukkaṇṇakaṃ tālavaṇṭakaṃ satavalikaṃ 
 nivāsentītiādinā   nayena khandhake nivāsanadosā vuttā tathā 
  Footnote     vi  cullavagga       
  
  
 page     
 Nivāsentassāpi dukkaṭameva  Te sabbe vuttanayeneva parimaṇḍalaṃ 
 nivāsentassa na hontīti ayamettha saṅkhepo  Vitthāro pana 
 tattheva āvibhavissati  Asañciccāti purato vā pacchato vā 
 olambetvā nivāsessāmīti evaṃ asañcicca athakho parimaṇḍalaṃyeva 
 nivāsessāmīti virajjhitvā aparimaṇḍalaṃ nivāsentassa anāpatti  
 Asatiyāti aññāvihitassāpi tathā nivāsentassa anāpatti  
 Ajānantassāti ettha nivāsanavattaṃ ajānantassa mokkho natthi  
 Nivāsanavattaṃ hi sādhukaṃ uggahetabbaṃ  Tassa anuggahaṇamevassa 
 anādariyaṃ  Taṃ pana sañcicca anuggaṇhantasseva yujjati  Tasmā 
 uggahitavattopi yo āruḷhabhāvaṃ vā oruḷhabhāvaṃ vā na jānāti 
 tassa anāpatti  Kurundiyaṃ pana parimaṇḍalaṃ nivāsetuṃ ajānantassa 
 anāpattīti vuttaṃ  Yo pana sukkhajaṅgho vā mahāpiṇḍikamaṃso vā hoti 
 tassa sāruppatthāya jānumaṇḍalato aṭṭhaṅgulādhikaṃpi otāretvā 
 nivāsetuṃ vaṭṭati  Gilānassāti jaṅghāya   vā pāde vā vaṇo hoti 
 ukkhipitvā vā otāretvā vā nivāsetuṃ vaṭṭati  Āpadāsūti 
 bāḷamigā vā corā vā anubandhanti evarūpāsu āpadāsu 
 anāpatti  Sesamettha uttānameva  Paṭhamapārājikasamuṭṭhānaṃ 
 kiriyā saññāvimokkhaṃ sacittakaṃ lokavajjaṃ kāyakammaṃ akusalacittaṃ 
 dukkhavedananti  Pussadevatthero sacittakaṃ paṇṇattivajjaṃ tivedananti 
 āha  Upatissatthero pana anādaraṃ paṭicca vuttattā lokavajjaṃ 
  Footnote     jaṅghe  
  
  
 page     
 Akusalacittaṃ dukkhavedananti āha  {   } Parimaṇḍalaṃ pārupitabbanti tena 
 kho pana samayena chabbaggiyā bhikkhū gihipārutaṃ pārupantīti   evaṃ 
 vuttaṃ anekappakāraṃ gihipārutaṃ apārupitvā idha vuttanayeneva ubho 
 kaṇṇe samaṃ katvā pārupanavattaṃ pūrentena parimaṇḍalaṃ pārupitabbaṃ  
 Imāni ca dvepi sikkhāpadāni avisesena vuttāni  Tasmā 
 vihārepi antaragharepi parimaṇḍalameva nivāsetabbaṃ ca 
 pārupitabbañcāti  Samuṭṭhānādīni paṭhamasikkhāpade vuttanayeneva saddhiṃ 
 theravādena  {   } Kāyaṃ vivaritvāti jānuṃpi uraṃpi vivaritvā  
 Supaṭicchannenāti na sīsaṃ pārutena athakho kaṇṭhikaṃ paṭimuñcitvā ubhato 
 anuvātantena gīvaṃ paṭicchādetvā ubho kaṇṇe samaṃ katvā 
 paṭisaṃharitvā yāva maṇibandhanā paṭicchādetvā antaraghare gantabbaṃ  
 Tatiyasikkhāpade  Galavāṭakato paṭṭhāya sīsaṃ maṇibandhato paṭṭhāya 
 hatthe piṇḍikamaṃsato paṭṭhāya pāde vivaritvā nisīditabbaṃ  
      {   } Vāsūpagatassāti vāsatthāya upagatassa rattibhāge vā divasabhāge vā 
 kāyaṃ vivaritvāpi nisīdato anāpatti  {   } Susaṃvutoti hatthaṃ vā pādaṃ vā 
 akīḷāpento suvinītoti attho  {   } Okkhittacakkhūti heṭṭhā khittacakkhu 
 hutvā  Yugamattaṃ pekkhantenāti yugayuttako hi danto ājānīyo 
 yugamattaṃ pekkhati purato catūhatthappamāṇaṃ bhūmibhāgaṃ imināpi 
 ettakaṃ pekkhantena gantabbaṃ  Yo anādariyaṃ paṭicca tahaṃ tahaṃ 
 olokentoti yo taṃ taṃ disābhāgaṃ pāsādaṃ kūṭāgāraṃ vīthiṃ olokento 
 gacchati āpatti dukkaṭassa  Ekasmiṃ pana ṭhāne ṭhatvāva 
  Footnote     vi  cullavagga       
  
  
 page     
 Hatthiassādiparissayābhāvaṃ oloketuṃ vaṭṭati  Nisīdantenāpi 
 okkhittacakkhunāva nisīditabbaṃ  {   } Ukkhittakāyāti ukkhepena  
 Itthambhūtalakkhaṇe karaṇavacanaṃ  Ekato vā ubhato vā ukkhittacīvaro 
 hutvāti attho  Antoindakhīlato paṭṭhāya na evaṃ 
 gantabbaṃ  Nisinnakāle dhamakarakaṃ nīharantenāpi cīvaraṃ anukkhipitvāva 
 nīharitabbanti  
                       Paṭhamo vaggo  
      {   } Ujjagghikāyāti mahāhasitaṃ hasanto  Vuttanayenevettha 
 karaṇavacanaṃ  {   } Appasaddo antaraghareti ettha kittāvatā appasaddo 
 hoti  Dvādasahatthe gehe ādimhi saṅghatthero majjhe 
 dutiyatthero ante tatiyattheroti evaṃ nisinanesu saṅghatthero 
 dutiyattherena saddhiṃ manteti  Dutiyatthero tassa saddañceva suṇāti 
 kathañca vavaṭṭhapeti  Tatiyatthero pana saddameva suṇāti kathaṃ 
 na vavaṭṭhapeti  Ettāvatā appasaddo hoti  Sace pana 
 tatiyatthero kathaṃ vavaṭṭhapeti mahāsaddo nāma hotīti  
      {   } Kāyaṃ paggahetvāti niccalaṃ katvā ujukena kāyena samena 
 iriyāpathena gantabbañceva nisīditabbañca  {   } Bāhuṃ paggahetvāti 
 niccalaṃ katvā  {   } Sīsaṃ paggahetvāti niccalaṃ ujuṃ ṭhapayitvā  
                       Dutiyo vaggo  
      {      } Khambhakato nāma kaṭiyaṃ hatthaṃ ṭhapetvā katakhambho  Oguṇṭhitoti 
 sasīsaṃ pāruto  {   } Ukkuṭikāyāti ettha ukkuṭikā vuccati 
  
  
 page     
 Paṇhiyo ukkhipitvā aggapādeheva aggapāde vā ukkhipitvā 
 paṇhīhiyeva bhūmiyaṃ phusantassa gamanaṃ  Karaṇavacanaṃ panettha 
 vuttalakkhaṇameva  {   } Dussapallatthikāyāti ettha āyogapallatthikāpi 
 dussapallatthikāeva  
      {   } Ākīrantepīti piṇḍapātaṃ dentepi  {   } Sakkaccanti satiṃ 
 upaṭṭhapetvā  Pattasaññīti patte saññaṃ katvā  {   } Samasūpako nāma 
 yattha bhattassa catutthabhāgappamāṇo sūpo hoti  Muggasūpo 
 māsasūpoti ettha ca kulatthādīhi katasūpāpi saṅgahaṃ gacchantiyevāti 
 mahāpaccariyaṃ vuttaṃ  Rasaraseti ettha ṭhapetvā dve sūpe avasesāni 
 oloṇīsākasūpeyyamaccharasamaṃsarasādīni rasarasāti veditabbāni  
 Taṃ rasarasaṃ bahumpi gaṇhantassa anāpatti  Samatittikanti 
      {   } samapuṇṇaṃ samabharitaṃ  Thūpīkataṃ piṇḍapātaṃ paṭiggaṇhāti āpatti 
 dukkaṭassāti ettha thūpīkato nāma pattassa antomukhavaṭṭilekhaṃ 
 atikkamitvā kato patte pakkhitto racito pūritoti attho  
 Evaṃ kataṃ aggahetvā antomukhavaṭṭilekhasamappamāṇo gahetabbo  
      Tattha thūpīkataṃ nāma pañcahi bhojanehi katanti abhayatthero āha  
 Tipiṭakacūḷanāgatthero pana piṇḍapāto nāma yāgupi bhattaṃpi 
 khādanīyaṃpi cuṇṇapiṇḍopi dantakaṭṭhaṃpi dasikasuttaṃpīti idaṃ suttaṃ 
 vatvā dasikasuttaṃpi thūpīkataṃ na vaṭṭatīti āha  Tesaṃ vādaṃ sutvā 
 bhikkhū rohaṇaṃ gantvā cūḷasumanattheraṃ pucchiṃsu   bhante thūpīkatapiṇḍapāto 
  Footnote     pucchitvāti padena bhavitabbaṃ  pucchitvāti padaṃ ārocesunti pade 
  pubbakālakiriyā  
  
  
 page     
 Kena paricchinnoti tesañca therānaṃ vādaṃ ārocesuṃ  Thero sutvā 
 āha aho cūḷanāgo sāsanato bhaṭṭho aho tena bahūnaṃ dvāraṃ 
 dinnaṃ ahaṃ etassa sattakkhattuṃ vinayaṃ vācento na kadāci evaṃ 
 avacaṃ ayaṃ kuto labhitvā evaṃ vadatīti  Bhikkhū theraṃ yāciṃsu kathetha 
 dāni bhante kena paricchinnoti  Yāvakālikena āvusoti thero 
 āha  Tasmā yaṅkiñci yāgu vā bhattaṃ vā phalāphalaṃ vā āmisajātikaṃ 
 samatittikameva gahetabbaṃ  Tañca kho adhiṭṭhānūpagena pattena 
 itarena pana thūpīkatampi vaṭṭati  Yāmakālikasattāhakālikayāvajīvikāni 
 pana adhiṭṭhānūpagapattenapi thūpīkatāni vaṭṭanti  Dvīsu pattesu 
 bhattaṃ gahetvā ekasmiṃ pūretvā vihāraṃ pesetuṃ vaṭṭati  
 Mahāpaccariyaṃ pana vuttaṃ yaṃ patte pakkhapiyamānaṃ pūvaucchukhaṇḍaphalāphalādi 
 heṭṭhā orohati taṃ thūpīkataṃ nāma na hoti  Pūvavaṭaṃsakaṃ 
 ṭhapetvā piṇḍapātaṃ denti thūpīkatameva hoti  
 Pupphavaṭaṃsakatakkolakakaṭukaphalādivaṭaṃsakaṃ pana ṭhapetvā dinnaṃ thūpīkataṃ na hoti  
 Bhattassa upari thālakaṃ vā paṇṇaṃ vā ṭhapetvā pūretvā 
 gaṇhāti thūpīkataṃ nāma na hoti    Kurundiyaṃpi vuttaṃ thālake 
 vā paṇṇe vā pakkhipitvā taṃ pattamatthake ṭhapetvā denti 
 pāṭekkabhājanaṃ vaṭṭatīti  Idha anāpattiyaṃ gilāno nāgato  
 Tasmā gilānassāpi thūpīkataṃ na vaṭṭati  Sabbattha paṭiggahetumeva 
 na vaṭṭati  Paṭiggahitaṃ pana supaṭiggahitameva paribhuñjituṃ vaṭṭatīti  
                       Tatiyo vaggo  
  Footnote     ito paraṃ itisaddo icchitabbo  
  
  
 page     
      {   } Sakkaccanti etthāpi asakkaccaṃ paṭiggahaṇeyeva āpatti  
 Paṭiggahitaṃ pana paṭiggahitameva  Sakkaccanti ca pattasaññīti ca 
 ubhayaṃ vuttanayameva  {   } Sapadānanti tattha tattha odhiṃ akatvā 
 anupaṭipāṭiyā  Samasūpake vattabbaṃ vuttanayameva  {   } Thūpatoti matthakato 
 vemajjhatoti attho  {   } Paṭicchādetvā dentīti māghātasamayādīsu 
 paṭicchannaṃ byañjanaṃ katvā denti  Viññattiyaṃ vattabbaṃ natthi  
      {   } Ujjhānasaññisikkhāpadepi gilāno na muccati  {   } Nātimahanto kavaḷoti 
 mayuraṇḍaṃ atimahantaṃ kukkuṭaṇḍaṃ atikhuddakaṃ tesaṃ vemajjhappamāṇo  
 Khajjaketi ettha mūlakhādanīyādi sabbaṃ gahetabbaṃ  
                      Catuttho vaggo  
      {   } Anāhaṭeti anāharite mukhadvāraṃ asampāpiteti attho  
      {   } Sabbaṃ hatthanti sakalaṃ hatthaṃ  {   } Sakavaḷenāti ettha dhammaṃ kathento 
 harītakaṃ vā laṭṭhimadhukaṃ vā mukhe pakkhipitvā katheti yattakena 
 vacanaṃ aparipuṇṇaṃ na hoti tattake mukhamhi sante kathetuṃ vaṭṭati  
      {   } Piṇḍkkhepakanti piṇḍaṃ ukkhipitvā ukkhipitvā  {   } Kavaḷāvacchedakanti 
 kavaḷaṃ avacchinditvā avacchinditvā  {   } Avagaṇḍakārakanti makkaṭo 
 viya gaṇḍe katvā katvā  {   } Hatthaniddhūnakanti hatthaṃ niddhūnitvā 
 niddhūnitvā  {   } Sitthāvakārakanti sitthāni avakīritvā avakīritvā  
      {   } Jivhānicchārakanti jivhaṃ nicchāretvā nicchāretvā  {   } Capucapukārakanti 
 capucapūti evaṃ saddaṃ katvā katvā  
                      Pañcamavaggo    
  Footnote     pañcamo vaggoti yujjati  
  
  
 page     
      {   } Surusurukārakanti surusurūti evaṃ saddaṃ katvā katvā  Davoti 
 parihāsavacanaṃ  Taṃ yena kenaci pariyāyena kiṃbuddho silakabuddho 
 paṭibuddho kiṃdhammo godhammo ajadhammo kiṃsaṅgho migasaṅgho 
 pasusaṅghotiādinā nayena tīṇi ratanāni ārabbha na kattabbanti attho  
      {   } Hatthanillehakanti hatthaṃ nillehitvā nillehitvā  Bhuñjantena 
 hi aṅgulīmattaṃpi nillehituṃ na vaṭṭati  Ghanayāguphāṇitapāyāsādike 
 pana aṅgulīhi gahetvā aṅgulīyo mukhe pavesetvā bhuñjituṃ vaṭṭati  
 Pattanillehakaoṭṭhanillehakāsupi   eseva nayo  Tasmā ekaṅguliyāpi 
 patto na nillehitabbo  Ekaoṭṭhopi jivhāya na nillehitabbo  
 Oṭṭhamaṃsehiyeva pana gahetvā anto pavesetuṃ vaṭṭati  
      {   } Kokanadeti evaṃnāmake  Kokanadanti padumaṃ vuccati  So ca pāsādo 
 padumasaṇṭhāno kato  Tenassa kokanadotveva nāmaṃ akaṃsu  
 Na sāmisena hatthena pānīyathālakanti etaṃ paṭikūlavasena paṭikkhittaṃ  
 Tasmā saṅghikaṃpi puggalikaṃpi gihisantakaṃpi attano santakaṃpi saṅkhaṃpi 
 sarāvakaṃpi thālakaṃpi na gahetabbameva  Gaṇhantassa dukkaṭaṃ  Sace 
 pana hatthassa ekadeso āmisamakkhito na hoti tena padesena 
 gahetuṃ vaṭṭati  {   } Uddharitvā vāti sitthāni udakato uddharitvā 
 ekasmiṃ ṭhāne rāsiṃ katvā udakaṃ chaḍḍeti  Bhinditvā vāti 
 sitthāni bhinditvā udakagatikāni katvā chaḍḍeti  Paṭiggahe vāti 
  Footnote     nillehakesu  
 Page         
  
 page     
 Paṭiggahena paṭicchanto naṃ paṭiggahe chaḍḍeti    Nīharitvāti bahi 
 nīharitvā chaḍḍeti  Evaṃ chaḍḍentassa anāpatti  
      {   } Setacchattanti vatthapaliguṇṭhitaṃ paṇḍaracchattaṃ  
 Kilañjacchattanti vilīvacchattaṃ  Paṇṇacchattanti tālapaṇṇādīhi 
 yehi kehici kataṃ  Maṇḍalabaddhaṃ sasākabaddhanti idaṃ pana tiṇṇaṃpi 
 chattānaṃ pañjaradassanatthaṃ vuttaṃ  Tāni hi maṇḍalabaddhāni ceva honti 
 salākabaddhāni ca  Yaṃpi tattha jātakadaṇḍakena kataṃ ekapaṇṇacchattaṃ 
 hoti taṃpi chattameva  Etesu yaṅkiñci chattaṃ pāṇimhi assāti 
 chattapāṇi  So taṃ chattaṃ dhārayamāno vā aṃse vā katvā 
 ūrumhi vā ṭhapetvā yāva hatthena na muñcati tāvassa dhammaṃ 
 desetuṃ na vaṭṭati  Desentassa vuttanayeneva dukkaṭaṃ  Sace 
 panassa añño chattaṃ dhāreti chattapādukāya vā ṭhitaṃ hoti hatthato 
 apagatamatte chatte chattapāṇi nāma na hoti tassa dhammaṃ 
 desetuṃ vaṭṭati  Dhammaparicchedo panettha padasodhamme 
 vuttanayeneva veditabbo  {   } Daṇḍapāṇissāti ettha daṇḍo nāma 
 majjhimassa purisassa catūhatthappamāṇo  Daṇḍapāṇibhāvo panassa 
 chattapāṇimhi vuttanayeneva veditabbo  {   } Satthapāṇimhipi eseva 
 nayo  Asiṃ sannahitvā ṭhitopi hi satthapāṇisaṅkhyaṃ na gacchati  
      {   } Āvudhapāṇissāti ettha kiñcāpi vuttaṃ āvudhaṃ nāma cāpo 
  Footnote     paṭiggahe vāti ettha paṭiggaho nāma ujjhiṭṭhapaṭiggahaṇabhājanaṃ  tattha pakkhipitvā 
  nīharitvā chaḍḍetīti amhākaṃ khanti  
  
  
 page     
 Kodaṇḍoti athakho sabbāpi dhanuvikati saddhiṃ saravikatiyā āvudhanti 
 veditabbā  Tasmā saddhiṃ vā sarena dhanuṃ gahetvā suddhadhanuṃ vā 
 suddhasaraṃ vā sajiyadhanuṃ vā nijjiyadhanuṃ vā gahetvā ṭhitassa vā 
 nisinnassa vā dhammaṃ desetuṃ na vaṭṭati  Sace panassa dhanu 
 kaṇṭhepi paṭimukkaṃ hoti yāva hatthena na gaṇhāti tāva 
 dhammaṃ desetuṃ vaṭṭatiyevāti  
                       Chaṭṭho vaggo  
      {   } Akkantassāti chattadaṇḍake aṅgulantaraṃ appavesetvā kevalaṃ 
 pādukaṃ akkamitvā ṭhitassa  Paṭimukkassāti paṭimuñcitvā ṭhitassa  
 Upāhanāyapi eseva nayo  Omukkoti panettha paṇhikabandhaṃ 
 omuñcitvā ṭhito vuccati  {   } Yānagatassāti ettha sacepi dvīhi 
 janehi hatthasaṅghāṭena gahito sāṭake vā ṭhapetvā aṃsena vayhati 
 ayutte vā vayhādike yāne visaṅkharitvā vā ṭhapite cakkamattepi 
 nisinno yānagatotveva saṅkhyaṃ gacchati  Sace pana dvepi 
 ekayāne nisinnā honti vaṭṭati  Visuṃ nisinnesupi ucce 
 yāne nisinnena nīce yāne nisinnassa dhammaṃ desetuṃ vaṭṭati  
 Samappamāṇepi vaṭṭati  Purime yāne nisinnena pacchime nisinnassa 
 dhammaṃ desetuṃ vaṭṭati  Pacchime pana uccatarepi nisinnena dhammaṃ 
 desetuṃ na vaṭṭati  {   } Sayanagatassāti antamaso kaṭasārakepi 
 pakatibhūmiyaṃpi nipannassa uccepi mañce vā piṭhe vā bhūmippadese 
 vā ṭhitena vā nisinnena vā dhammaṃ desetuṃ na vaṭṭati  
  
  
 page     
 Sayanagatena pana sayanagatassa uccatare vā samappamāṇe vā 
 nipannena dhammaṃ desetuṃ vaṭṭati  Nipannena ṭhitassa vā 
 nisinnassa vā dhammaṃ desetuṃ vaṭṭati  Nisinnenāpi ṭhitassa vā 
 nisinnassa vā vaṭṭati  Ṭhitena ṭhitasseva vaṭṭati  {   } Pallatthikāyāti 
 āyogapallatthikāya vā hatthapallatthikāya vā dussapallatthikāya vā 
 yāya kāyaci pallatthithāya nisinnassa agilānassa dhammaṃ desetuṃ 
 na vaṭṭati  {   } Veṭhitasīsassāti dussaveṭhanena vā mālādīhi vā 
 yathā kesanto na dissati evaṃ veṭhitasīsassa  {   } Oguṇṭhitasīsassāti 
 sasīsaṃ pārutassa  {   } Chamāyaṃ nisinnenāti bhūmiyaṃ nisinnena  Āsane 
 nisinnassāti antamaso vatthaṃpi tiṇānipi santharitvā nisinnassa  
      {   } Chavakassāti caṇḍālassa  Chavakāti caṇḍālī  Nilīnoti 
 paṭicchanno hutvā  Yatra hi nāmāti yo hi nāma  
 Sabbamidaṃ ca parigatanti tattheva paripatīti sabbo ayaṃ loko saṅkaraṃ 
 gato nimmariyādoti evaṃ vacanaṃ vatvā tattheva tesaṃ dvinnaṃpi 
 antarā rukkhato patito  Patitvā ca pana ubhinnaṃpi purato 
 ṭhatvā imaṃ gāthaṃ abhāsi ubho atthaṃ na jānanti  pe  Asmā 
 kumbhamivābhidāti    Tattha ubho atthaṃ na jānantīti dvepi janā 
 pāliyā atthaṃ na jānanti  Dhammaṃ na passareti pāliṃ 
 na passanti  Katame te ubhoti  Yo cāyaṃ mantaṃ vāceti 
 yo cādhammena dhīyatīti evaṃ brāhmaṇaṃ ca rājānaṃ ca ubhopi 
 adhammikabhāve ṭhapesi  Tato brāhmaṇo sālīnanti gāthamāha  
  Footnote     vi  mahāvibhaṅga           naYu  jā  khu             
  
  
 page     
 Tassattho jānāmahaṃ bho ayaṃ adhammoti apica kho mayā dīgharattaṃ 
 saputtadāraparijanena rañño santako sālīnaṃ odano bhutto  
 Sucimaṃsūpasecanoti nānappakāravikatisaṃpāditaṃ sucimaṃsūpasecanaṃ 
 āmisakaraṇamassāti sucimaṃsūpasecano  Tasmā dhamme na vattāmīti 
 yasmā evaṃ mayā rañño odano bhutto aññe ca bahū lābhā 
 laddhā tasmā dhamme ahaṃ na vattāmi udare baddho hutvā 
 na dhammaṃ ajānanto ayaṃ hi dhammo ariyehi vaṇṇito pasaṭṭho 
 thomitoti jānāmi  Atha naṃ chavako dhiratthūtiādinā gāthādvayena 
 ajjhabhāsi  Tassattho yo tayā dhanalābho ca yasalābho ca 
 laddho dhiratthu taṃ dhanalābhaṃ yasalābhañca brāhmaṇa    Kasmā  
 Yasmā ayaṃ tayā laddhalābho āyatiṃ apāyesu vinipātanahetunā 
 sampatti ca adhammacaraṇena vutti nāma hoti  Evarūpā yā 
 vutti āyatiṃ vinipātena idha adhammacaraṇena vā nippajjati 
 kintāya vuttiyā  Tena vuttaṃ 
         dhiratthu taṃ dhanalābhaṃ        yasalābhañca brāhmaṇa 
         yā vutti vinipātena      adhammacaraṇena vāti    
      Paribbaja mahābrahmeti mahābrāhmaṇa ito desā sīghaṃ palāyassu  
 Pacantaññepi pāṇinoti aññepi sattā pacanti ceva bhuñjanti ca 
 na kevalaṃ tvañceva rājā ca  Mā taṃ adhammo ācarito 
 asmā kumbhamivābhidāti sace hi tvaṃ ito aparibbajitvā imaṃ 
 adhammaṃ ācarissasi tato taṃ so adhammoeva ācarito yathā 
  Footnote     pāliyaṃ dhiratthu taṃ yasalābhaṃ dhanalābhañca brāhmaṇāti dissati     jā  khu         
            
  
  
 page     
 Udakakumbhaṃ pāsāṇo bhindeyya evaṃ bhijjati   tena mayaṃ vadāma 
         paribbaja mahābrahme      pacantaññepi pāṇino 
         mā taṃ adhammo ācarito   asmā kumbhamivābhidāti    
      Ucce āsaneti antamaso bhūmippadesepi unnatatare nisinnassa dhammaṃ 
 desetuṃ na vaṭṭati  {   } Na ṭhitena nisinnassāti sacepi therūpaṭṭhānaṃ gantvā 
 ṭhitaṃ daharabhikkhuṃ āsane nisinno mahāthero pañhaṃ pucchati na kathetabbaṃ  
 Gāravena pana theraṃ uṭṭhahitvā pucchathāti vattuṃ na sakkā  
 Passe ṭhitassa bhikkhussa kathemīti kathetuṃ vaṭṭati  {   } Na pacchato 
 gacchantenāti ettha sace purato gacchanto pacchato gacchantaṃ 
 pañhaṃ pucchati na kathetabbaṃ  Pacchimassa bhikkhuno kathemīti 
 kathetuṃ vaṭṭati  Saddhiṃuggahitadhammaṃ pana sajjhāyituṃ vaṭṭati  
 Samadhurena gacchantassa kathetuṃ vaṭṭati  {   } Na uppathenāti etthāpi 
 sace dvepi sakaṭapathe ekekacakkapathena uppatheneva vā samadhuraṃ 
 gacchanti vaṭṭati  
      {   } Asañciccāti paṭicchannaṭṭhānaṃ gacchantassa sahasā uccāro 
 vā passāvo vā nikkhamati asañcicca kato nāma anāpatti  
      {   } Na hariteti ettha yaṃpi jīvarukkhassa mūlaṃ paṭhaviyaṃ dissamānaṃ gacchati 
 sākhā vā bhūmilaggā gacchati sabbaṃ haritasaṅkhātameva  Khandhe nisīditvā 
 apaharitaṭṭhāne pātetuṃ vaṭṭati  Apaharitaṭṭhānaṃ olokentasseva 
 sahasā nikkhamati gilānaṭṭhāne ṭhito hoti vaṭṭati  Apaharite 
  Footnote     bhindissati     jā  khu         
  
  
 page     
 Katoti apaharitaṃ alabhante tiṇaṇḍūpakaṃ vā palālaṇḍūpakaṃ vā 
 ṭhapetvā katopi pacchā haritaṃ ottharati vaṭṭatiyeva  Kheḷena 
 cettha siṃghānikāpi saṅgahitāti mahāpaccariyaṃ vuttaṃ  {   } Na udaketi 
 etaṃ paribhogaudakameva sandhāya vuttaṃ  Vaccakuṭīsamuddādiudakesu 
 pana aparibhogesu anāpatti  Deve vassante samantato 
 udakogho hoti  Anudakaṭṭhānaṃ olokentasseva nikkhamati 
 vaṭṭati  Mahāpaccariyaṃ pana vuttaṃ tādise kāle anudakaṭṭhānaṃ 
 alabhantena kātuṃ vaṭṭatīti  Sesaṃ sabbasikkhāpadesu uttānameva  
                      Sattamo vaggo  
      Samuṭṭhānādidīpanatthāya panettha idaṃ pakiṇṇakaṃ 
 ujjagghikauccāsaddapaṭisaṃyuttāni cattāri sakavaḷena mukhena byāharaṇaṃ ekaṃ 
 chamā nīcāsanaṭṭhānapacchatogamanauppathagamanapaṭisaṃyuttāni pañcāti imāni 
 dasasikkhāpadāni samanubhāsanasamuṭṭhānāni kāyavācācittato samuṭṭhahanti 
 kiriyā saññāvimokkhāni sacittakāni lokavajjāni kāyakammāni 
 vacīkammāni akusalacittāni dukkhavedanānīti  Sūpodanaviññattisikkhāpadaṃ 
 theyyasatthasamuṭṭhānaṃ kāyacittato kāyavācācittato ca samuṭṭhāti 
 kiriyā saññāvimokkhaṃ sacittakaṃ lokavajjaṃ kāyakammaṃ vacīkammaṃ 
 akusalacittaṃ dukkhavedananti  Chattapāṇidaṇḍapāṇisatthapāṇi 
 āvudhapāṇipādukaupāhanayānasayanapallatthikaveṭhitaoguṇṭhitanāmakāni 
 ekādasa sikkhāpadāni dhammadesanasamuṭṭhānāni vācācittato samuṭṭhahanti 
 kiriyākiriyāni saññāvimokkhāni sacittakāni lokavajjāni vacīkammāni 
  
  
 page     
 Akusalacittāni dukkhavedanānīti  Avasesāni tepaṇṇāsa sikkhāpadāni 
 paṭhamapārājikasamuṭṭhānānīti  Sabbasekhiyesu ābādhapaccayā 
 anāpatti  Thūpīkatapiṇḍapāte sūpabyañjanapaṭicchādane ujjhānasaññamhīti 
 tīsu sikkhāpadesu gilāno natthīti  
                 Sekhiyavaṇṇanā niṭṭhitā  
      {   } Adhikaraṇasamathesu  Sattāti tesaṃ dhammānaṃ saṅkhyāparicchedo  
 Catubbidhaṃ adhikaraṇaṃ samenti vūpasamentīti adhikaraṇasamathā  Tesaṃ 
 vitthāro khandhake ca parivāre ca vutto  Tassatthaṃ tattheva 
 vaṇṇayissāma  Sesaṃ sabbattha uttānamevāti  
      Samantapāsādikāya vinayasaṃvaṇṇanāya bhikkhuvibhaṅgavaṇṇanā 
 niṭṭhitā  
         Anantarāyena yathā       niṭṭhitā vaṇṇanā ayaṃ 
         anantarāyena tathā       santiṃ pappontu pāṇinoti  
                    
  
  
 page     
                     Bhikkhunīvibhaṅge 
                   pārājikakaṇḍavaṇṇanā 
         yo bhikkhūnaṃ vibhaṅgassa      saṅgahito anantaraṃ 
         bhikkhunīnaṃ vibhaṅgassa        tassa saṃvaṇṇanākkamo 
         patto yato tato tassa    apubbapadavaṇṇanaṃ  
         Kātuṃ pārājike tāva     hoti saṃvaṇṇanā ayaṃ  
      {   } Tena samayena buddho bhagavā sāvatthiyaṃ viharati  pe  Sāḷho 
 migāranattāti sāḷhoti tassa nāmaṃ migāramātāya pana nattā 
 hoti  Tena vuttaṃ migāranattāti  Navakammikanti navakammaṃ 
 adhiṭṭhāyikaṃ  Paṇḍitāti paṇḍiccena samannāgatā  Byattāti 
 veyyattiyena samannāgatā  Medhāvinīti pāliggahaṇe satipubbaṅgamāya 
 paññāya atthaggahaṇe paññāpubbaṅgamāya satiyā samannāgatā  
 Dakkhāti chekā avirajjhitvā sīghakattabbakārinīti attho  
 Analasāti ālasyavirahitā  Tatrūpāyāyāti tesu kammesu 
 upāyabhūtāya  Vīmaṃsāyāti kattabbakammūpaparikkhāya  Samannāgatāti 
 sampayuttā  Alaṃ kātunti samatthā taṃ taṃ kammaṃ kātuṃ  
 Alaṃ saṃvidhātunti evañca idaṃ evañca idaṃ hotūti evaṃ saṃvidahituṃpi 
 samatthā  Katākataṃ jānitunti katañca katañca jānituṃ  Teti 
 te ubho sā ca sundarīnandā so ca sāḷhoti attho  
 Bhattaggeti parivesanaṭṭhāne  Nikkuḍḍeti koṇasadisaṃ katvā 
  
  
 page     
 Dassite gambhīre  Vissaro me bhavissatīti virūpo me saro 
 bhavissati vippakārasaddo bhavissatīti attho  Paṭimānentīti 
 apekkhamānā  Kyāhanti kiṃ ahaṃ  Jarādubbalāti jarāya 
 dubbalā  Caraṇagilānāti pādarogena samannāgatā  {      } Avassutāti 
 kāyasaṃsaggarāgena avassutā tintā kilinnāti attho  Padabhājane 
 panassa tameva rāgaṃ gahetvā sārattātiādi vuttaṃ  Tattha sārattāti 
 vatthaṃ viya raṅgajātena kāyasaṃsaggarāgena suṭṭhu rattā  
 Apekkhavatīti tasseva rāgassa vasena tasmiṃ purise pavattāya 
 apekkhāya samannāgatā  Paṭibaddhacittāti tena rāgena tasmiṃ 
 purise bandhitvā ṭhapitacittā viya  Esa nayo dutiyapadavibhaṅgepi  
 Purisapuggalassāti purisasaṅkhātassa puggalassa  Adhakkhakanti akkhakānaṃ 
 adho  Ubbhajānumaṇḍalanti jānumaṇḍalānaṃ upari  Padabhājane 
 pana padapaṭipāṭiyāeva heṭṭhakkhakaṃ uparijānumaṇḍalanti vuttaṃ  
 Ettha ca ubbhakupparaṃpi ubbhajānumaṇḍaleneva saṅgahitaṃ  Sesaṃ 
 mahāvibhaṅge vuttanayeneva veditabbaṃ  Purimāyo upādāyāti 
 sādhāraṇapārājikehi pārājikāyo catasso upādāyāti attho  
 Ubbhajānumaṇḍalikāti idaṃ pana imissā pārājikāya nāmamattaṃ 
 tasmā padabhājane na vicāritaṃ  {   } Evaṃ uddiṭṭhasikkhāpadaṃ padānukkamena 
 vibhajitvā idāni avassutādibhedena āpattibhedaṃ dassetuṃ ubhato 
 avassutetiādimāha  Tattha ubhato avassuteti ubhato 
 avassave  Bhikkhuniyā ceva purisassa ca kāyasaṃsaggarāgena avassutabhāve 
  
  
 page     
 Satīti attho  Kāyena kāyaṃ āmasatīti bhikkhunī yathāparicchinnena 
 kāyena purisassa yaṅkiñci kāyaṃ puriso vā yena kenaci 
 kāyena bhikkhuniyā yathāparicchinnaṃ kāyaṃ āmasati ubhayathāpi 
 bhikkhuniyā pārājikaṃ  Kāyena kāyapaṭibaddhanti vuttappakāreneva 
 attano kāyena purisassa kāyapaṭibaddhaṃ  Āmasatīti ettha sayaṃ 
 vā āmasatu tassa vā āmasanaṃ sādiyatu thullaccayameva  
 Kāyapaṭibaddhena kāyanti attano vuttappakārakāyapaṭibaddhena purisassa 
 kāyaṃ  Āmasatīti idhāpi sayaṃ vā āmasatu tassa vā āmasanaṃ 
 sādiyatu thullaccayameva  Avasesapadesupi imināva nayena vinicchayo 
 veditabbo  Sace pana bhikkhu ceva bhikkhunī ca hoti tatra sace 
 bhikkhunī āmasati bhikkhu niccalo hutvā cittena sādiyati bhikkhu 
 āpattiyā na kāretabbo  Sace bhikkhu āmasati bhikkhunī niccalā 
 hutvā citteneva adhivāseti kāyaṅgaṃ acopayamānāpi pārājikakkhette 
 pārājikena thullaccayakkhette thullaccayena dukkaṭakkhette dukkaṭena 
 kāretabbā  Kasmā  Kāyasaṃsaggaṃ sādiyeyyāti vuttattā  
 Ayaṃ aṭṭhakathāsu vinicchayo  Evaṃ pana sati kiriyāsamuṭṭhānatā 
 na dissati tasmā tabbahulanayena sā vuttāti veditabbā  
      {   } Ubbhakkhakanti akkhakānaṃ upari  Adhojānumaṇḍalanti jānumaṇḍalānaṃ 
 heṭṭhā  Ettha ca adhokupparampi adhojānumaṇḍaleneva 
 saṅgahitaṃ  {   } Ekato avassuteti ettha kiñcāpi ekatoti 
 avisesena vuttaṃ tathāpi bhikkhuniyāeva avassave sati ayaṃ 
  
  
 page     
 Āpattibhedo vuttoti veditabbo  Tatrāyaṃ ādito paṭṭhāya 
 vinicchayo  Bhikkhunī kāyasaṃsaggarāgena avassutā purisopi tatheva 
 adhakkhake ubbhajānumaṇḍale kāyappadese kāyasaṃsaggasādiyane sati 
 bhikkhuniyā pārājikaṃ  Bhikkhuniyā kāyasaṃsaggarāgo purisassa 
 methunarāgo vā gehasitappemaṃ vā suddhacittaṃ vā hotu thullaccayameva  
 Bhikkhuninā methunarāgo purisassa kāyasaṃsaggarāgo vā methunarāgo 
 vā gehasitappemaṃ vā suddhacittaṃ vā hotu dukkaṭaṃ  Bhikkhuniyā 
 gehasitappemaṃ purisassa vuttesu catūsu yaṃ vā taṃ vā hotu 
 dukkaṭameva  Bhikkhuniyā suddhacittaṃ purisassa vuttesu catūsu 
 yaṃ vā taṃ vā hotu anāpatti  Sace pana bhikkhu ceva hoti 
 bhikkhunī ca ubhinnaṃ kāyasaṃsaggarāgo bhikkhussa saṅghādiseso 
 bhikkhuniyā pārājikaṃ  Bhikkhuniyā kāyasaṃsaggarāgo bhikkhussa 
 methunarāgo vā gehasitappemaṃ vā bhikkhuniyā thullaccayaṃ bhikkhussa 
 dukkaṭaṃ  Ubhinnaṃ methunarāgo vā gehasitappemaṃ vā ubhinnaṃpi 
 dukkaṭameva  Yassa yattha suddhacittaṃ tassa tattha anāpatti  
 Ubhinnaṃpi suddhacittaṃ ubhinnaṃpi anāpatti  {   } Anāpatti asañciccāti 
 ādīsu virajjhitvā vā āmasantiyā aññāvihitāya vā ayaṃ 
 puriso vā itthī vāti ajānantiyā vā tena phuṭṭhāyapi taṃ phasasaṃ 
 asādiyantiyā vā āmasanepi sati anāpatti  Sesaṃ sabbattha 
 uttānameva  Paṭhamapārājikasamuṭṭhānaṃ kiriyā saññāvimokkhaṃ 
 sacittakaṃ lokavajjaṃ kāyakammaṃ akusalacittaṃ dvivedananti  
                  Paṭhamapārājikasikkhāpadaṃ  
  
  
 page     
      {   } Dutiye pārājike  Kaccino sāti kaccinu sā  
 Avaṇṇoti aguṇo  Akittīti nindā  Ayasoti parivāravipatti 
 parammukhagarahā vā  {   } Sā vā ārocetīti yā pārājikaṃ āpannā 
 sā sayaṃ vā āroceti  Aṭṭhannaṃ pārājikānaṃ aññataranti 
 bhikkhūhi sādhāraṇānaṃ catunnaṃ asādhāraṇānaṃ ca catunnameva aññataraṃ  
 Idañca pārājikaṃ pacchā paññattaṃ tasmā aṭṭhannanti vibhaṅge 
 vuttaṃ  Purimena pana saddhiṃ yugalakattā imasmiṃ okāse ṭhapitanti 
 veditabbaṃ  Dhuraṃ nikkhittamatteti dhure nikkhittamatte  Vitthārakathā 
 panettha sappāṇakavaggamhi duṭṭhullasikkhāpade vuttanayeneva veditabbā  
 Tatra hi pācittiyaṃ idha pārājikanti ayameva hi viseso  
 Sesaṃ tādisameva  {   } Vajjapaṭicchādikāti idaṃpi imissā pārājikāya 
 nāmamattameva tasmā padabhājane na vicāritaṃ  Sesamettha 
 uttānameva  Dhuranikkhepasamuṭṭhānaṃ kāyavācācittato samuṭṭhāti 
 akiriyā saññāvimokkhaṃ sacittakaṃ lokavajjaṃ kāyakammaṃ vacīkammaṃ 
 akusalacittaṃ dukkhavedananti  
                       Dutiyapārājikaṃ  
      {   } Tatiye  Dhammenāti bhūtena vatthunā  Vinayenāti codetvā 
 sāretvā  Padabhājanaṃ panassa yena dhammena yena vinayena ukkhitto 
 suukkhitto hotīti imaṃ adhippāyamattaṃ dassetuṃ vuttaṃ  Satthu 
 sāsanenāti ñattisampadāya ceva anussāvanasampadāya ca  Padabhājane 
 panassa jinasāsanena buddhasāsanenāti vevacanamattameva vuttaṃ  Saṅghaṃ 
 vā gaṇaṃ vātiādīsu yena saṅghena kammaṃ kataṃ taṃ saṅghaṃ vā 
  
  
 page     
 Tattha sambahulapuggalasaṅkhātaṃ gaṇaṃ vā ekapuggalaṃ vā taṃ vā kammaṃ 
 na ādiyati na anuvattati na tattha ādaraṃ janetīti attho  
 Samānasaṃvāsakā bhikkhū vuccanti sahāyā so tehi saddhiṃ natthīti 
 ettha ekakammaṃ ekuddeso samasikkhātāti ayaṃ tāva saṃvāso  
 Samāno saṃvāso etesanti samānasaṃvāsakā  Evarūpā bhikkhū 
 bhikkhussa tasmiṃ saṃvāse saha ayanabhāvena sahāyāti vuccanti  
 Idāni yena saṃvāsena te samānasaṃvāsakāti vuttā so saṃvāso 
 tassa ukkhittakassa tehi saddhiṃ natthi yehi ca saddhiṃ tassa so 
 saṃvāso natthi na tena te bhikkhū attano sahāyā katā honti  
 Tasmā vuttaṃ samānasaṃvāsakā bhikkhū vuccanti sahāyā so tehi 
 saddhiṃ natthi tena vuccati akatasahāyoti  Sesaṃ saṅghabhedasikkhāpadādīsu 
 vuttanayattā uttānameva  Samanubhāsanasamuṭṭhānaṃ kāyavācācittato 
 samuṭṭhāti akiriyā saññāvimokkhaṃ sacittakaṃ lokavajjaṃ kāyakammaṃ 
 vacīkammaṃ akusalacittaṃ dukkhavedananti  
                       Tatiyapārājikaṃ  
      {   } Catutthe  Avassutāti lokassādamittasanthavavasena 
 kāyasaṃsaggarāgena avassutā  Dutiyapadepi eseva nayo  Purisapuggalassa 
 hatthaggahaṇaṃ vātiādīsu pana yaṃ purisapuggalena hatthe gahaṇaṃ kataṃ 
 taṃ purisapuggalassa hatthaggahaṇanti vuttaṃ  Eseva nayo 
 saṅghāṭikaṇṇaggahaṇepi  Hatthaggahaṇanti ettha ca hatthaggahaṇañca aññaṃpi 
 apārājikakkhette gahaṇañca ekajjhaṃ katvā hatthaggahaṇaṃ vuttanti 
  
  
 page     
 Veditabbaṃ  Tenevassa padabhājane hatthaggahaṇaṃ vā sādiyeyyāti 
 hattho nāma kupparaṃ upādāya yāva agganakhā etassa asaddhammassa 
 paṭisevanatthāya ubbhakkhakaṃ adhojānumaṇḍalaṃ gahaṇaṃ sādiyati āpatti 
 thullaccayassāti vuttaṃ  Ettha ca asaddhammoti kāyasaṃsaggo 
 veditabbo na methunadhammo  Na hi methunassa sāmantā thullaccayaṃ 
 hoti  Viññū paṭibalo kāyasaṃsaggaṃ samāpajjitunti vacanaṃpi cettha 
 sādhakaṃ  
           Tissitthiyo methunantaṃ na seve 
           tayo purise tayo ca anariyapaṇḍake na cācare 
           methunaṃ byañjanasmiṃ chejjaṃ siyā methunadhammapaccayā 
           pañhāmesā kusalehi cintitāti   
      imāya parivāre vuttāya sedamocanagāthāya virujjhatīti ce  
 Na methunadhammassa pubbabhāgattā  Parivāreyeva hi methunadhammassa 
 pubbabhāgo jānitabboti vaṇṇo avaṇṇo kāyasaṃsaggo duṭṭhullavācā 
 attakāmapāricariyā vanamanuppadānanti evaṃ sukkavisaṭṭhiādīni pañca 
 sikkhāpadāni methunadhammassa pubbabhāgoti vuttāni  Tasmā 
 kāyasaṃsaggo methunadhammassa pubbabhāgattā paccayo hoti  Iti chejjaṃ 
 siyā methunadhammapaccayāti ettha iminā pariyāyena attho veditabbo  
 Etenūpāyena sabbapadesu vinicchayo veditabbo  Apica saṅketaṃ vā 
 gaccheyyāti etassa padabhājane itthannāmaṃ āgacchāti evaṃ nāmakaṃ 
 ṭhānaṃ āgacchāti attho  {   } Aṭṭhamaṃ vatthuṃ paripūrentī assamaṇī 
  Footnote     vi  parivāra           
  
  
 page     
 Hotīti anulomato vā paṭilomato vā ekantarikāya vā yena 
 tena nayena aṭṭhamavatthuṃ paripūrentīyeva assamaṇī hoti  Yā pana 
 ekaṃ vā vatthuṃ satta vā vatthūni sattakkhattuṃpi pūrentī neva 
 assamaṇī hoti āpannā āpattiyo desetvā muccati  Apicettha 
 gaṇanūpikā āpatti veditabbā  Vuttaṃ hetaṃ atthāpatti desitā 
 gaṇanūpikā atthāpatti desitā na gaṇanūpikāti  Tatrāyaṃ vinicchayo 
 idāni nāpajjissāmīti dhuranikkhepaṃ katvā desitā gaṇanūpikā 
 desitagaṇanaṃ upeti pārājikassa aṅgaṃ na hoti  Tasmā yā 
 ekaṃ āpannā dhuranikkhepaṃ katvā desetvā puna kilesavasena 
 āpajjati puna deseti evaṃ aṭṭha vatthūni pūrentīpi pārājikā 
 na hoti  Yā pana āpajjitvā punapi aññaṃ vatthuṃ āpajjissāmīti 
 saussāhāva deseti tassā sā āpatti agaṇanūpikā desitāpi 
 adesitāva hoti desitagaṇanaṃ na gacchati pārājikasseva aṅgaṃ 
 hoti aṭṭhame vatthumhi paripuṇṇamatte pārājikā hoti  Sesaṃ 
 uttānamevāti  Dhuranikkhepasamuṭṭhānaṃ kāyavācācittato samuṭṭhāti 
 kiriyā saññāvimokkhaṃ sacittakaṃ lokavajjaṃ kāyakammaṃ vacīkammaṃ 
 akusalacittaṃ dvivedananti  
      Catutthapārājikasikkhāpadaṃ samattaṃ vaṇṇanākkamenāti  
      Uddiṭṭhā kho ayyāyo aṭṭha pārājikā dhammāti bhikkhū 
 ārabbha paññattā sādhāraṇā cattāro ime ca cattāroti evaṃ 
 pāṭimokkhuddesamattena uddiṭṭhā kho ayyāyo aṭṭha pārājikā 
  
  
 page     
 Dhammāti evamettha attho daṭṭhabbo  Sesaṃ mahāvibhaṅge 
 vuttanayamevāti  
      Samantapāsādikāya vinayasaṃvaṇṇanāya bhikkhunīvibhaṅage pārājikakaṇḍavaṇṇanā 
 niṭṭhitā  
                   
                  Sattarasakaṇḍavaṇṇanā 
          pārājikānantarassa    ayaṃ dāni bhavissati 
          saṅghādisesakaṇḍassa    anuttānatthavaṇṇanā  
      {   } Uddositanti bhaṇḍamālo  Māyyo evaṃ avacāti ayyo 
 mā evaṃ avaca  Apinvayyāti apinu ayyā  Accāvadathāti 
 atikkamitvā vadatha akkosathāti vuttaṃ hoti  {   } Usūyavādikāti 
 mānusūyavasena kodhusūyavasena vivadamānā  Yasmā pana sā atthato 
 aṭṭakārikā hoti tasmā usūyavādikā nāma aṭṭakārikā vuccatīti 
 padabhājane vuttaṃ  Ettha ca aṭṭoti vohārikavinicchayo vuccati 
 yaṃ pabbajitā adhikaraṇantipi vadanti  Dutiyaṃ vā pariyesatīti sakkhiṃ 
 vā sahāyaṃ vā pariyesati dukkaṭaṃ  Gacchati vāti upassayo vā 
 hotu bhikkhācāramaggo vā yattha ṭhitāya aṭṭaṃ karissāmīti cittaṃ 
 uppajjati tato vohārikānaṃ santikaṃ gacchantiyā padavāre padavāre 
 dukkaṭaṃ  Ekassa ārocetīti dvīsu janesu yassa kassaci ekassa 
 kathaṃ yo koci vohārikānaṃ āroceti  Dutiyassa ārocetīti 
  
  
 page     
 Etthāpi eseva nayo  Ayaṃ panettha asammohatthāya vitthārakathā  
 Yattha katthaci antamaso bhikkhunīupassayaṃ āgatepi vohārike 
 disvā bhikkhunī attano kathaṃ āroceti bhikkhuniyā dukkaṭaṃ  
 Upāsako attano kathaṃ āroceti bhikkhuniyā thullaccayaṃ  Paṭhamaṃ 
 upāsako attano kathaṃ āroceti bhikkhuniyā dukkaṭaṃ  Atha sā 
 attano kathaṃ āroceti thullaccayaṃ  Bhikkhunī upāsakaṃ vadati mama 
 ca tava ca kathaṃ tvaṃyeva ārocehīti  So attano vā kathaṃ 
 paṭhamaṃ ārocetu bhikkhuniyā vā paṭhamārocane dukkaṭaṃ dutiyārocane 
 thullaccayaṃ  Upāsako bhikkhuniṃ vadati mama ca tava ca kathaṃ tvaṃyeva 
 ārocehīti etthāpi eseva nayo  Bhikkhunī kappiyakārakena 
 kathāpeti  Tattha kappiyakārako vā bhikkhuniyā kathaṃ paṭhamaṃ ārocetu 
 itaro vā attano kathaṃ kappiyakārako vā ubhinnaṃpi kathaṃ itaro 
 vā ubhinnaṃpi kathaṃ ārocetu yathā vā tathā vā ārociyamāne 
 paṭhame ārocane bhikkhuniyā dukkaṭaṃ dutiye thullaccayaṃ  
 Yathā vā tathā vā ārocitaṃ pana ubhinnaṃpi kathaṃ sutvā 
 vohārikehi vinicchaye kate aṭṭapariyosānaṃ nāma hoti tasmiṃ 
 aṭṭapariyosāne bhikkhuniyā jayepi parājayepi saṅghādiseso  Sace pana 
 gatigataṃ adhikaraṇaṃ hoti sutapubbaṃ vohārikehi atha te bhikkhuniñca 
 aṭṭakārakañca disvāva tumhākaṃ kathanakiccaṃ natthi jānāma mayaṃ 
 etamatthanti sayameva vinicchinitvā denti  Evarūpe aṭṭapariyosānepi 
 bhikkhuniyā anāpatti  Paṭhamaṃ āpatti etassāti paṭhamāpattiko  
  
  
 page     
 Vītikkamakkhaṇeyeva āpajjitabboti attho  Taṃ paṭhamāpattikaṃ  
 Padabhājane pana adhippāyamattaṃ dassetuṃ saha vatthujjhācārā 
 āpajjati asamanukāsanāyāti vuttaṃ  Ayañhettha attho  Saha 
 vatthujjhācārā bhikkhunī āpajjati na tatiyāya samanubhāsanāya ayaṃ 
 paṭhamameva saha vatthujjhācārena āpajjitabbattā paṭhamāpattikoti  
 Bhikkhunīsaṅghato nissāretīti nissāraṇīyo  Taṃ nissāraṇīyaṃ  
 Padabhājane pana adhippāyamattaṃ dassetuṃ saṅghamhā nissārīyatīti 
 vuttaṃ  Tattha yaṃ āpannā bhikkhunī saṅghato nissārīyati so 
 nissāraṇīyoti evamattho daṭṭhabbo  Na hi soeva dhammo 
 saṅghamhā kenaci nissārīyati tena pana dhammena bhikkhunī nissārīyati 
 tasmā so nissāretīti nissāraṇīyo  Ākaḍḍhīyamānā gacchatīti 
 aṭṭakārakamanussehi sayaṃ vā āgantvā dūtaṃ vā pesetvā ehīti 
 vuccamānā vohārikānaṃ santikaṃ gacchati  Tato aṭṭakārako attano 
 vā kathaṃ paṭhamaṃ ārocetu bhikkhuniyā vā neva paṭhamārocane 
 dukkaṭaṃ na dutiyārocane thullaccayaṃ  Amaccehi vinicchinitvā kate 
 aṭṭapariyosānepi anāpattiyeva  Sacepi aṭṭakārako bhikkhuniṃ 
 vadati mama ca tava ca kathaṃ tvameva kathehīti  Kathentiyāpi kathaṃ 
 sutvā kate aṭṭapariyosānepi anāpattiyeva  Ārakkhaṃ yācatīti 
 dhammikārakkhaṃ yācati anāpatti  Idāni yathā yācitārakkhā dhammikā 
 hoti taṃ dassetuṃ anuddissa ācikkhatīti āha  Tattha atītaṃ 
 ārabbha atthi uddissa ācikkhanā atthi anuddissa ācikkhanā 
  
  
 page     
 Anāgataṃ ārabbhāpi atthi uddissa ācikkhanā atthi anuddissa 
 ācikkhanā  Kathaṃ atītaṃ ārabbha uddissa ācikkhanā hoti  Bhikkhunīupassaye 
 gāmadārakā dhuttādayo vā yekeci anācāraṃ vā ācaranti 
 rukkhaṃ vā chindanti phalāphalaṃ vā haranti parikkhāre vā acchindanti  
 Bhikkhunī vohārike upasaṅkamitvā amhākaṃ upassaye idaṃ nāma katanti 
 vadati  Kenāti vutte asukena ca asukena cāti ācikkhati  Evaṃ 
 atītaṃ ārabbha uddissa ācikkhanā hoti  Sā na vaṭṭati  Tañce 
 sutvā te vohārikā tesaṃ daṇḍaṃ karonti sabbaṃ bhikkhuniyā gīvā 
 hoti  Daṇḍaṃ gaṇhissantīti adhippāyepi sati gīvāyeva hoti  Sace 
 pana tassa daṇḍaṃ gaṇhāthāti vadati pañcamāsakamatte gahite 
 pārājikaṃ hoti  Kenāti vutte pana asukenāti vattuṃ amhākaṃ 
 na vaṭṭati tumheyeva jānissatha kevalaṃ hi mayaṃ rakkhaṃ yācāma 
 taṃ no detha avahaṭabhaṇḍañca āharāpethāti vattabbaṃ  Evaṃ 
 anuddissa ācikkhanā hoti  Sā vaṭṭati  Evaṃ vutte sacepi te 
 vohārikā kārake gavesitvā tesaṃ daṇḍaṃ karonti  Sabbaṃ 
 sāpateyyaṃpi gahitaṃ bhikkhuniyā neva gīvā na āpatti  Parikkhāraṃ 
 harante disvā tesaṃ anatthakāmatāya corā corāti vattuṃpi na vaṭṭati  
 Evaṃ vuttepi hi yaṃ tesaṃ daṇḍaṃ karonti sabbaṃpi bhikkhuniyā gīvā 
 hoti  Attano vacanakaraṃ pana iminā me parikkhāro gahito taṃ 
 āharāpehi mā cassa daṇḍaṃ karohīti vattuṃ vaṭṭati  
 Dāsadāsīvāpīādīnaṃ atthāya aṭṭaṃ karonti  Ayaṃ akappiyaaṭṭo nāma 
  
  
 page     
 Na vaṭṭati  Kathaṃ anāgataṃ ārabbha uddissa ācikkhanā hoti  
 Vuttanayeneva parehi anācārādīsu katesu bhikkhunī vohārike evaṃ 
 vadati amhākaṃ upassaye idañcīdañca karonti rakkhaṃ no detha 
 āyatiṃ akaraṇatthāyāti  Kena evaṃ katanti vutte asukena ca 
 asukena cāti ācikkhati  Evaṃ anāgataṃ ārabbha uddissa ācikkhanā 
 hoti  Sāpi na vaṭṭati  Tesaṃ hi daṇḍe kate purimanayeneva 
 sabbaṃ bhikkhuniyā gīvā  Sesaṃ purimasadisameva  Sace pana vohārikā 
 bhikkhunīupassaye evarūpaṃ anācāraṃ karontānaṃ imaṃ nāma 
 daṇḍaṃ karomāti bheriñcārāpetvā āṇāya atiṭṭhamāne pariyesitvā 
 daṇḍenti bhikkhuniyā neva gīvā na āpatti  Yo cāyaṃ bhikkhunīnaṃ 
 vutto bhikkhūnaṃpi eseva nayo  Bhikkhunopi hi uddissa ācikkhanā 
 na vaṭṭati  Yaṃ tathā ācikkhite daṇḍaṃ karonti sabbaṃ gīvā 
 hoti  Vuttanayeneva daṇḍaṃ gaṇhāpentassa pārājikaṃ  
 Yo pana daṇḍaṃ karissantīti jānantopi anuddissa katheti  
 Te ca pariyesitvā daṇḍaṃ karontiyeva na doso  Vihārasīmāya 
 rukkhādīni chindantānaṃ vāsīpharasuādīni gahetvā pāsāṇehi koṭṭetuṃ 
 na vaṭṭati  Sace dhārā bhijjati kārāpetvā dātabbā  
 Upadhāvitvā tesaṃ parikkhāre gaṇhanti  Taṃpi na kātabbaṃ  
 Lahuparivattaṃ hi cittaṃ theyyacetanāya uppannāya mūlacchejjaṃpi 
 gaccheyya  Sesaṃ uttānameva  Kaṭhinasamuṭṭhānaṃ kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                   Sattarasake paṭhamasikkhāpadaṃ  
  
  
 page     
      {   } Dutiye  Varabhaṇḍanti muttāmaṇiveḷuriyādimahagghabhaṇḍaṃ  
      {   } Anapaloketvāti anāpucchitvā  Gaṇaṃ vāti mallagaṇabhaddiputtagaṇādikaṃ  
 Pūganti dhammagaṇaṃ  Seninti gandhikasenīdussikasenīādikaṃ  Yattha yattha hi 
 rājāno gaṇādīnaṃ gāmanigame niyyādenti tumheva ettha anusāsathāti tattha 
 tattha teeva issarā honti  Tasmā te sandhāya idaṃ vuttaṃ  Ettha ca 
 rājānaṃ vā gaṇādike vā āpucchitvāpi bhikkhunīsaṅgho āpucchitabbova  
 Ṭhapetvā kappanti titthiyesu vā aññabhikkhunīsu vā pabbajitapubbaṃ 
 kappagatikaṃ ṭhapetvā  Sesaṃ uttānameva  Corīvuṭṭhāpanasamuṭaṭhānaṃ 
 kenaci karaṇīyena pakkantāsu bhikkhunīsu agantvā khaṇḍasīmaṃ 
 yathānisinnaṭṭhāneyeva attano nissitakaparisāya saddhiṃ vuṭṭhāpentiyā 
 vācācittato samuṭṭhāti khaṇḍasīmaṃ vā nadiṃ vā gantvā vuṭṭhāpentiyā 
 kāyavācācittato samuṭṭhāti anāpucchāvuṭṭhāpanavasena kiriyākiriyaṃ 
 saññāvimokkhaṃ sacittakaṃ paṇṇattivajjaṃ kāyakammaṃ vacīkammaṃ ticittaṃ 
 tivedananti  
                       Dutiyasikkhāpadaṃ  
      {   } Tatiye  Atikkāmentiyāti ettha ekaṃ pādaṃ atikkāmentiyā 
 thullaccayaṃ dutiye atikkantamatte saṅghādiseso  Aparikkhittassa 
 gāmassa upacāranti ettha parikkhepārahaṭṭhānaṃ ekena pādena 
 atikkamati thullaccayaṃ dutiyena atikkantamatte saṅghādiseso  Api 
 cettha sakagāmato nikkhamantiyā gāmantarapaccayā anāpatti  
  
  
 page     
 Nikkhamitvā pana gāmantaraṃ gacchantiyā padavāre padavāre dukkaṭaṃ  
 Ekena pādena itarassa gāmassa parikkhepe vā upacāre vā 
 atikkante thullaccayaṃ dutiyena atikkantamatte saṅghādiseso  
 Tato nikkhamitvā puna sakagāmaṃ pavisantiyāpi eseva nayo  Sace 
 pana khaṇḍapākārena vā vaticchiddena vā bhikkhunī vihārabhūmiṃyeva 
 sakkā hoti pavisituṃ evaṃ pavisamānā kappiyabhūmiṃ nāma paviṭṭhā 
 hoti tasmā vaṭṭati  Sacepi hatthipiṭṭhiādīhi vā iddhiyā vā 
 pavisati vaṭṭatiyeva  Padasā gamanameva hi idhādhippetaṃ  
 Teneva paṭhamaṃ pādaṃ atikkāmentiyātiādimāha  Dve gāmā 
 bhikkhunīvihārena sambaddhavatikā honti  Yasmiṃ gāme bhikkhunīvihāro 
 tattha piṇḍāya caritvā puna vihāraṃ pavisitvā sace vihāramajjhena 
 itarassa maggo atthi gantuṃ vaṭṭati  Tato pana gāmato 
 teneva maggena paccāgantabbaṃ  Sace gāmadvārena nikkhamitvā 
 āgacchati  Purimanayeneva āpattibhedo veditabbo  Sakagāmato 
 kenaci karaṇīyena bhikkhunīhi saddhiṃ nikkhantāya puna pavisanakāle hatthī 
 vā muccati ussāraṇā vā hoti itarā bhikkhuniyo sahasā gāmaṃ 
 pavisanti yāva aññā bhikkhunī āgacchati tāva bahidvāre 
 ṭhātabbaṃ  Sace na āgacchati dutiyikā bhikkhunī pakkantā nāma 
 hoti pavisituṃ vaṭṭati  Pubbe mahāgāmo hoti majjhe 
 bhikkhunīvihāro  Pacchā taṃ gāmaṃ cattāro janā labhitvā visuṃ visuṃ 
 vatiparikkhepaṃ katvā vibhajitvā bhuñjanti  Vihārato ekaṃ gāmaṃ 
  
  
 page     
 Gantuṃ vaṭṭati  Tato aparaṃ gāmadvārena vā vaticchiddena vā 
 pavisituṃ na vaṭṭati  Puna vihārameva paccāgantuṃ vaṭṭati  
 Kasmā  Vihārassa catuggāmasādhāraṇattā  Antaravāsako 
 temīyatīti yattha yathā timaṇḍalapaṭicchādanaṃ hoti evaṃ nivatthāya 
 bhikkhuniyā vassakāle tiṭṭhena vā atiṭṭhena vā otaritvā yattha 
 katthaci uttarantiyā ekadvaṅgulamattaṃpi antaravāsako temīyati  
 Sesaṃ nadīlakkhaṇaṃ nadīnimittakathāya āvibhavissati  Evarūpaṃ nadītiṭṭhena 
 vā atiṭṭhena vā otaritvā uttaraṇakāle paṭhamaṃ pādaṃ uddharitvā 
 tīre ṭhapentiyā thullaccayaṃ dutiyapāduddhāre saṅghādiseso  
 Setunā gacchati anāpatti  Padasā otaritvā uttaraṇakāle 
 setuṃ ārohitvā uttarantiyāpi anāpatti  Setunā pana 
 gantvā uttaraṇakāle padasā gacchantiyā āpattiyeva  
 Yānanāvāākāsagamanādīsupi eseva nayo  Orimatīrato 
 paratīrameva akkamantiyā anāpatti  Rajanakammatthaṃ gantvā 
 dārusaṅkaḍḍhanādikiccena dve tisso ubhayatīresu vicaranti vaṭṭati  
 Sace panettha kāci kalahaṃ katvā itaraṃ tīraṃ gacchati āpatti  
 Dve ekato uttaranti ekā majjhe nadiyā kalahaṃ katvā 
 nivattitvā orimatīrameva āgacchati āpatti  Itarissā pana ayaṃ 
 pakkantaṭṭhāne ṭhitā hoti tasmā paratīraṃ gacchantiyāpi anāpatti  
 Nahāyituṃ vā pātuṃ vā otiṇṇā tameva tīraṃ paccuttarati 
 anāpatti  Saha aruṇuggamanāti ettha sace sajjhāyaṃ vā 
  
  
 page     
 Padhānaṃ vā aññaṃ vā kiñci kammaṃ kurumānā pure aruṇaṃyeva 
 dutiyikāya santikaṃ gamissāmīti ābhogaṃ karoti ajānantiyā eva 
 cassā aruṇo uggacchati anāpatti  Atha pana yāva aruṇuggamanā 
 idheva bhavissāmīti ābhogena vā anābhogena vā vihārassa 
 ekadese acchati  Dutiyikāya hatthapāsaṃ na otarati aruṇuggamane 
 saṅghādiseso  Hatthapāsoyeva hi idha pamāṇaṃ  Hatthapāsātikkame 
 ekagabbhopi na rakkhati  Agāmake araññeti ettha 
 nikkhamitvā bahi indakhīlā sabbametaṃ araññanti evaṃ vuttalakkhaṇameva 
 araññaṃ  Taṃ panetaṃ kevalaṃ gāmābhāvena agāmakanti 
 vuttaṃ na vijjhāṭavīsadisatāya  Tādise araññe okkante 
 dassanūpacāre vijahite sacepi savanūpacāro atthi āpatti  
 Tena vuttaṃ aṭṭhakathāyaṃ sace bhikkhunīsu mahābodhiaṅgaṇaṃ pavisantīsu 
 ekā bahi tiṭṭhati tassāpi āpatti  Lohapāsādaṃ pavisantīsupi 
 pariveṇaṃ pavisantīsupi eseva nayo  Mahācetiyavandanādīsu ekā 
 uttaradvārena nikkhamitvā gacchati tassāpi āpatti  Thūpārāmaṃ 
 pavisantīsu ekā bahi tiṭṭhati tassāpi āpattīti  
 Ettha ca dassanūpacāro nāma yattha ṭhitaṃ dutiyikā passati  
 Sace pana sāṇipākārantarikāpi hoti dassanūpacāraṃ vijahati 
 nāma  Savanūpacāro nāma yattha ṭhitā maggamuḷhasaddena viya 
 dhammassavanārocanasaddena viya ca ayyeti saddāyantiyā saddaṃ 
 suṇāti  Ajjhokāse dūrepi dassanūpacāro nāma hoti  So 
  
  
 page     
 Evarūpe savanūpacāre vijahite na rakkhati vijahitamatteva āpatti 
 saṅghādisesassa  Ekā maggaṃ gacchantī ohīyati saussāhā ce hutvā 
 idāni pāpuṇissāmīti anubandhati anāpatti  Sace purimāyo 
 aññena maggena gacchanti pakkantā nāma honti anāpattiyeva  
 Dvinnaṃ gacchantīnaṃ ekā anubandhituṃ asakkontī gacchatu ayanti 
 ohīyati  Itarāpi ohīyatu ayanti gacchati  Dvinnaṃpi āpatti  
 Sace pana gacchantīsu purimāpi aññaṃ maggaṃ gaṇhāti pacchimāpi 
 aññaṃ  Ekā ekissā pakkantaṭṭhāne tiṭṭhati dvinnaṃpi 
 anāpatti  {   } Pakkhasaṅkantā vāti tiṭṭhāyatanaṃ   saṅkantā  Sesaṃ 
 uttānameva  Paṭhamapārājikasamuṭṭhānaṃ kiriyā saññāvimokkhaṃ 
 sacittakaṃ paṇṇattivajjaṃ kāyakammaṃ ticittaṃ tivedananti  
                       Tatiyasikkhāpadaṃ  
      {      } Catutthe  Pādapiṭhaṃ nāma dhotapādaṭṭhapanakaṃ  Pādakaṭhalikaṃ 
 nāma adhotapādaṭṭhapanakaṃ  Anaññāya gaṇassa chandanti tasseva 
 kārakagaṇassa chandaṃ ajānitvā  Vatte vattantinti 
 tecattāḷīsappabhede netthāravatte vattamānaṃ  Sesaṃ uttānameva  
      Dhuranikkhepasamuṭṭhānaṃ kāyavācācittato samuṭṭhāti kiriyākiriyaṃ 
 saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ 
 dukkhavedananti  
                      Catutthasikkhāpadaṃ  
      {   } Pañcame  Ekato avassuteti ettha bhikkhuniyā avassutabhāvo 
  Footnote     titthāyatanaṃ bhaveyYu  
  
  
 page     
 Daṭṭhabboti mahāpaccariyaṃ vuttaṃ  Mahāaṭṭhakathāyaṃ panetaṃ na 
 vuttaṃ  Taṃ pāliyā sameti  Sesaṃ uttānameva  Paṭhamapārājikasamuṭṭhānaṃ 
 kiriyā saññāvimokkhaṃ sacittakaṃ lokavajjaṃ kāyakammaṃ akusalacittaṃ 
 dukkhavedananti  
                      Pañcamasikkhāpadaṃ  
      {      } Chaṭṭhe  Yato tvanti yasmā tvaṃ  Uyyojeti āpatti 
 dukkaṭassātiādikā saṅghādisesapariyosānā āpattiyo kassā 
 hontīti  Uyyojikāya  Vuttaṃ cetaṃ parivārepi 
             na deti na paṭigaṇhāti 
             paṭiggaho tena na vijjati 
             āpajjati garukaṃ na lahukaṃ tañca paribhogapaccayā 
             pañhāmesā kusalehi cintitāti   
      ayaṃ hi gāthā imaṃ uyyojikaṃ sandhāya vuttā  Itarissā pana 
 āpattibhedo paṭhamasikkhāpade vibhattoti  Sesaṃ uttānameva  
      Tisamuṭṭhānaṃ kiriyā saññāvimokkhaṃ sacittakaṃ lokavajjaṃ kāyakammaṃ 
 vacīkammaṃ akusalacittaṃ tivedananti  
                       Chaṭṭhasikkhāpadaṃ  
      {   } Sattame  Yāvatatiyakapadattho mahāvibhaṅge vuttanayeneva 
 veditabbo  Sesaṃ uttānamevāti  Samanubhāsanasamuṭṭhānaṃ kiriyā 
 saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ 
 dukkhavedananti  
                      Sattamasikkhāpadaṃ  
  Footnote     vi  parivāra        
  
  
 page     
      {   } Aṭṭhame  Kismiṃcideva adhikaraṇeti catunnaṃ aññatarasmiṃ  
 Padabhājane pana kevalaṃ adhikaraṇavibhāgaṃ dassetuṃ adhikaraṇaṃ nāma 
 cattāri adhikaraṇānītiādi vuttaṃ  Sesaṃ uttānameva saddhiṃ 
 samuṭṭhānādīhīti  
                      Aṭṭhamasikkhāpadaṃ  
      {   } Navame  Saṃsaṭṭhāti missībhūtā  Ananulomikenāti pabbajitānaṃ 
 ananulomikena  Kāyikena vācasikena saṃsaṭṭhāti gihīnaṃ 
 koṭṭanapacanagandhapiṃsanamālāgaṇṭhanādinā kāyikena sāsanapaṭisāsana 
 haraṇasañcarittādinā vācasikena ca saṃsaṭṭhā  Pāpo kittisaddo 
 etāsanti pāpasaddā  Pāpo ājīvasaṅkhāto siloko etāsanti 
 pāpasilokā  Sesaṃ uttānameva saddhiṃ samuṭṭhānādīhi  
                       Navamasikkhāpadaṃ  
      {   } Dasame  Evācārāti evaṃācārā yādiso tumhākaṃ 
 ācāro tādiso ācāroti attho  Esa nayo sabbattha  
 Aññāyāti avaññāya nīcaṃ katvā jānanāya  Paribhavenāti kiṃ 
 imā karissantīti evaṃ paribhavitvā jānanena  Akkhantiyāti 
 asahanatāya kopenāti attho  Vebhassāti balavabhassabhāvena attano 
 attano balappakāsanasamutrāsanenāti attho  Dubalyāti tumhākaṃ 
 dubbalabhāvena  Sabbattha uññāya ca paribhavena cāti evaṃ 
 samuccayattho daṭṭhabbo  Viviccathāti vinā hotha  Sesaṃ uttānameva 
 saddhiṃ samuṭṭhānādīhi  
                       Dasamasikkhāpadaṃ  
  
  
 page     
      Uddiṭṭhā kho ayyāyo sattarasa saṅghādisesāti ettha channaṃ 
 paṭhamāpattikānaṃ anantarā sañcarittaṃ dve duṭṭhadosāti imāni 
 tīṇi sikkhāpadāni mahāvibhaṅgato pakkhipitvā nava paṭhamāpattikā 
 catunnaṃ yāvatatiyakānaṃ anantarā mahāvibhaṅgatopi cattāro yāvatatiyake 
 pakkhipitvā aṭṭha yāvatatiyakā veditabbā  Evaṃ sabbepi 
 pāṭimokkhuddesamattena uddiṭṭhā kho ayyāyo sattarasa 
 saṅghādisesā dhammāti evamettha attho daṭṭhabbo  Sesaṃ uttānameva 
 aññatra pakkhamānattā  Taṃ pana khandhake vitthārena vaṇṇayissāmāti  
      Samantapāsādikāya vinayasaṃvaṇṇanāya bhikkhunīvibhaṅge sattarasakaṇḍavaṇṇanā 
 niṭṭhitā  
                    
                    Tiṃsakakaṇḍavaṇṇanā 
         tiṃsa nissaggiyā dhammā     bhikkhunīnaṃ pakāsitā 
         ye tesaṃ dāni bhavati      ayaṃ saṃvaṇṇanākkamoti  
      {   } Āmattikāpaṇanti āmattā vuccanti bhājanāni  Tāni ye 
 vikkiṃṇanti te vuccanti āmattikā  Tesaṃ āpaṇo āmattikāpaṇo  
 Taṃ vā pasāressantīti attho  {   } Pattasannicayaṃ kareyyāti 
 pattasannidhiṃ kareyya  Ekāhaṃ anadhiṭṭhitvā avikappetvā vā 
 pattaṃ ṭhapeyyāti attho  Sesaṃ mahāvibhaṅge vuttanayeneva 
 veditabbaṃ  Ayameva hi viseso  Tattha dasāhaṃ parihāro 
  
  
 page     
 Idha ekāhaṃpi natthi  Sesaṃ tādisameva  Idaṃpi kaṭhinasamuṭṭhānaṃ 
 kāyavācato kāyavācācittato ca samuṭṭhāti kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                       Paṭhamasikkhāpadaṃ  
      {   } Dutiye  Duccolāti virūpacolā jiṇṇacolāti attho  
 Apayyāhīti api ayyāhi  {   } Ādissa dinnanti sampattā bhājentūti 
 vatvāpi idaṃ gaṇassa idaṃ tumhākaṃ dammīti vatvā vā 
 dātukamyatāya pādamūle ṭhapetvā vā dinnaṃpi ādissa dinnaṃ nāma 
 hoti etaṃ sabbaṃpi akālacīvaraṃ  Ayyāya dammīti evaṃ paṭiladdhaṃ 
 pana yathādāneyeva upanetabbaṃ  Sesaṃ uttānameva  Tisamuṭṭhānaṃ 
 kiriyā saññāvimokkhaṃ sacittakaṃ lokavajjaṃ kāyakammaṃ vacīkammaṃ 
 akusalacittaṃ tivedananti  
                       Dutiyasikkhāpadaṃ  
      {      } Tatiye  Handāti gaṇha  Sayaṃ acchindatīti ekaṃ datvā 
 ekaṃ acchindantiyā ekaṃ nissaggiyaṃ bahūsu bahūni  Sace saṃharitvā 
 ṭhapitāni ekato acchindati vatthugaṇanāya āpattiyo  Bandhitvā 
 ṭhapitesu pana ekā va āpatti  Sesaṃ uttānameva  Tisamuṭṭhānaṃ 
 kiriyā saññāvimokkhaṃ sacittakaṃ lokavajjaṃ kāyakammaṃ vacīkammaṃ 
 akusalacittaṃ dukkhavedananti  
                       Tatiyasikkhāpadaṃ  
      {   } Catutthe  Kayenāti mūlena  Na me āvuso sappinā attho 
  
  
 page     
 Telena me atthoti idaṃ kira sā āhaṭasappiṃ datvā telaṃpi āharissatīti 
 maññamānā āha  Viññāpetvāti jānāpetvā idaṃ nāma 
 āharāti yācitvā vā  {   } Tañceva viññāpetīti yaṃ paṭhamaṃ 
 viññattaṃ taṃ thokaṃ nappahoti tasmā puna tañceva 
 viññāpetīti attho  Aññañca viññāpetīti sace paṭhamaṃ sappi 
 viññattaṃ yamakaṃ pacitabbanti ca vejjena vuttattā telena attho 
 hoti tato telenāpi me atthoti evaṃ aññaṃpi viññāpeti  
 Ānisaṃsaṃ dassetvā viññāpetīti sace kahāpaṇassa sappi ābhaṭaṃ 
 hoti iminā mūlena diguṇaṃ telaṃ labbhati tenāpi ca idaṃ kiccaṃ 
 niccaṃ nippajjati tasmā telaṃ āharāti evaṃ ānisaṃsaṃ dassetvā 
 viññāpetīti  Sesaṃ uttānameva  Chassamuṭṭhānaṃ kiriyākiriyaṃ 
 nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ 
 ticittaṃ tivedananti  
                      Catutthasikkhāpadaṃ  
      {   } Pañcame  Sikkhamāneti idaṃ kira sā kuladhītā ayaṃ aḍḍhā 
 evaṃ vuttā idaṃ telaṃ ṭhapetvā sappiṃpi me attano kulagharā 
 āharissatīti maññamānā āha  Cetāpetvāti jānāpetvā 
 icceva attho  Sesaṃ sabbaṃ catutthasadisamevāti  
                      Pañcamasikkhāpadaṃ  
      {   } Chaṭṭhe  Chandakanti idaṃ nāma dhammakiccaṃ karissāma yaṃ 
 sakukotha taṃ dethāti evaṃ paresaṃ chandaṃ ca ruciṃ ca uppādetvā 
  
  
 page     
 Gahitaparikkhārassetaṃ adhivacanaṃ  Aññadatthikenāti aññassatthāya 
 dinnena  Aññuddisikenāti aññaṃ uddisitvā dinnena  
 Saṅghikenāti saṅghassa pariccattena  {   } Sesakaṃ upanetīti yadatthāya 
 dinno taṃ cetāpetvā avasesaṃ aññassatthāya upaneti  Sāmike 
 apaloketvāti tumhehi cīvaratthāya dinno amhākañca cīvaraṃ atthi 
 telādīhi pana atthoti evaṃ āpucchitvā upaneti  Āpadāsūti 
 tathārūpesu upaddavesu bhikkhuniyo vihāraṃ chaḍḍetvā pakkamanti 
 evarūpāsu āpadāsu yaṃ vā taṃ vā cetāpetuṃ vaṭṭati  Sesaṃ 
 uttānameva  Chassamuṭṭhānaṃ kiriyākiriyaṃ nosaññāvimokkhaṃ acittakaṃ 
 paṇṇattivajjaṃ kāyakammaṃ vacīkammaṃ ticittaṃ tivedananti  
                       Chaṭṭhasikkhāpadaṃ  
      {   } Sattame  Saññācikenāti sayaṃ yācitakena  Etadevettha 
 nānākaraṇaṃ  Sesaṃ chaṭṭhasadisamevāti  
                      Sattamasikkhāpadaṃ  
      {   } Aṭṭhame  Mahājanikenāti gaṇassa pariccattena  
 Etadevettha nānākaraṇaṃ  
                      Aṭṭhamasikkhāpadaṃ  
      {   } Navame  Saññācikenāti idaṃ padaṃ ito adhikataraṃ  
                       Navamasikkhāpadaṃ  
      {   } Dasame  Pariveṇaṃ uddriyatīti pariveṇaṃ vinassati  Paripatatīti 
 attho  Puggalikena saññācikenāti idañca ettakameva 
  
  
 page     
 Nānākaraṇaṃ  Sesaṃ pubbasadisamevāti  
                       Dasamasikkhāpadaṃ  
      {   } Ekādasame  Garupāpuraṇanti sītakāle pāpuraṇaṃ  
 Catukkaṃsaparamanti ettha kaṃso nāma catukkahāpaṇiko hoti tasmā 
 padabhājane soḷasakahāpaṇagghanakanti vuttaṃ  
                     Ekādasamasikkhāpadaṃ  
      {   } Dvādasame  Lahupāpuraṇanti uṇhakāle pāpuraṇaṃ  Sesaṃ 
 sikkhāpadadvayepi uttānameva  Chassamuṭṭhānaṃ kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                     Dvādasamasikkhāpadaṃ  
      Uddiṭṭhā kho ayyāyo tiṃsa nissaggiyā pācittiyā dhammāti 
 ettha mahāvibhaṅge cīvaravaggato dhovanañca paṭiggahaṇañcāti dve 
 sikkhāpadāni apanetvā akālacīvaraṃ kālacīvaranti adhiṭṭhahitvā 
 bhājitasikkhāpadena ca parivattetvā acchinnacīvarena ca paṭhamavaggo 
 pūretabbo  Puna eḷakalomavaggassa ādito satta sikkhāpadāni 
 apanetvā satta aññadatthikāni pakkhipitvā dutiyavaggo pūretabbo  
 Tatiyavaggato paṭhamapattaṃ vassikasāṭikaṃ āraññakasikkhāpadanti imāni 
 tīṇi apanetvā pattasannicayagarupāpuraṇalahupāpuraṇasikkhāpadehi 
 tatiyavaggo pūretabbo  Iti bhikkhunīnaṃ dvādasa sikkhāpadāni 
 ekato paññattāni aṭṭhārasa ubhato paññattānīti evaṃ sabbepi 
 pāṭimokkhuddesamaggena uddiṭṭhā kho ayyāyo tiṃsa nissaggiyā 
  
  
 page     
 Pācittiyā dhammāti evamettha attho daṭṭhabbo  Sesaṃ 
 vuttanayamevāti  
         Samantapāsādikāya vinayasaṃvaṇṇanāya bhikkhunīvibhaṅge tiṃsaka 
                    kaṇḍavaṇṇanā niṭṭhitā  
                      
                      Khuddakakaṇḍavaṇṇanā 
             tiṃsakānantaraṃ dhammā     chassaṭṭhisatasaṅgahā 
             saṅgītā ye ayaṃ dāni   hoti tesaṃpi vaṇṇanā  
      {   } Tattha lasuṇavaggassa tāva paṭhamasikkhāpade  Dve tayo 
 bhaṇḍiketi dve vā tayo vā poṭṭalake  Sampuṇṇamiñjānametaṃ 
 adhivacanaṃ  Na mattaṃ jānitvāti pamāṇaṃ ajānitvā khettapālassa 
 vārentassa vārentassa bahulasuṇaṃ āharāpesi  Aññataraṃ 
 haṃsayoninti suvaṇṇahaṃsayoniṃ  So tāsaṃ ekekanti so haṃso 
 jātissaro ahosi  Atha pubbasinehena āgantvā tāsaṃ ekekaṃ 
 pattaṃ deti  Taṃ tāpana tāḷanachedanakkhamaṃ suvaṇṇameva hoti  
      {   } Māgadhikanti magadhesu jātaṃ  Magadharaṭṭhe jātaṃ lasuṇameva hi 
 idha lasuṇanti adhippetaṃ  Taṃpi bhaṇḍikalasuṇameva na ekadvitimiñjakaṃ  
 Kurundiyaṃ pana jātidesaṃ avatvā māgadhikaṃ nāma bhaṇḍikalasuṇanti 
 vuttaṃ  Ajjhohāre ajjhohāreti ettha sace dve tayo 
 bhaṇḍike ekatoyeva saṅgharitvā ajjhoharati ekaṃ pācittiyaṃ  
  
  
 page     
 Bhinditvā ekekaṃ miñjaṃ khādantiyā pana payogagaṇanāya pācittiyānīti  
      {   } Palaṇḍukādīnaṃ vaṇṇena vā miñjāya vā nānattaṃ veditabbaṃ  
 Vaṇṇena tāva palaṇḍuko nāma paṇḍuvaṇṇo hoti bhañjanako 
 lohitavaṇṇo harītako harītapaṇṇavaṇṇo  Miñjāya pana 
 palaṇḍukassa ekamiñjā hoti bhañjanakassa dve harītakassa tisso 
 cāpalasuṇo amiñjako  Aṅkuramattameva hi tassa hoti  
 Mahāpaccariyādīsu pana palaṇḍukassa tīṇi miñjāni bhañjanakassa dve 
 harītakassa ekanti vuttaṃ  Ete palaṇḍukādayo sabhāveneva 
 vaṭṭanti  Sūpasampākādīsu pana māgadhikaṃpi vaṭṭati  Taṃ hi 
 paccamānesu muggasūpādīsu vā macchamaṃsavikatiyā vā tele vā 
 badarasālavādīsu vā ambilasākādīsu vā uttaribhaṅgesu vā yattha 
 katthaci antamaso yāgubhattepi pakkhipituṃ vaṭṭati  Sesaṃ uttānameva  
      Eḷakalomasamuṭṭhānaṃ kiriyā nosaññāvimokkhaṃ acittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedananti  
                     Lasuṇasikkhāpadaṃ paṭhamaṃ  
      {   } Dutiye  Sambādheti paṭicchannokāse  Tassa vibhāgadassanatthaṃ 
 pana ubho upakacchakā muttakaraṇanti vuttaṃ  Ekampi lomanti 
 kattariyā vā saṇḍāsakena vā khurena vā yenakenaci ekappayogena 
 ekaṃ vā bahūni vā saṃharāpentiyā payogagaṇanāya pācittiyāni 
 na lomagaṇanāya  {   } Ābādhapaccayāti gaṇḍukacchuādiābādhapaccayā 
 saṃharāpentiyā anāpatti  Sesaṃ uttānameva  Catussamuṭṭhānaṃ 
  
  
 page     
 Kāyato kāyavācato kāyacittato kāyavācācittato ca samuṭṭhāti 
 kiriyā nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ 
 ticittaṃ tivedananti  
                       Dutiyasikkhāpadaṃ  
      {      } Tatiye  Talaghāṭaketi muttakaraṇatalaghāṭake  Antamaso 
 uppalapattenapīti ettha pattaṃ tāva mahantaṃ  Kesarenāpi pahāraṃ 
 dentiyā āpattiyeva  {   } Ābādhapaccayāti gaṇḍuṃ vā vaṇaṃ vā 
 pariharituṃ vaṭṭati  Sesaṃ uttānameva  Paṭhamapārājikasamuṭṭhānaṃ 
 kiriyā saññāvimokkhaṃ sacittakaṃ lokavajjaṃ kāyakammaṃ akusalacittaṃ 
 dvivedananti  
                       Tatiyasikkhāpadaṃ  
      {   } Catutthe  Purāṇarājorodhoti purāṇe gihibhāve rañño 
 orodho  Cirāciraṃ gacchatīti cirena cirena gacchati  Dhārethāti 
 sakkotha  Kassidaṃ kammanti vutte anārocitepi etā mayi āsaṅkaṃ 
 karissantīti maññamānā evamāha mayhidaṃ kammanti  {   } Jatumaṭṭhaketi 
 jatunā kate maṭṭhadaṇḍake  Vatthuvasenevetaṃ vuttaṃ  Yaṅkiñci 
 pana daṇḍakaṃ pavesentiyā āpattiyeva  Tenāha antamaso 
 uppalapattaṃpi muttakaraṇaṃ pavesetīti ca etaṃpi ca atimahantaṃ 
 kesaramattaṃpi pana pavesentiyā āpattieva  Sesaṃ uttānameva  
 Samuṭṭhānādīni talaghāṭake vuttasadisānevāti  
                      Catutthasikkhāpadaṃ  
  
  
 page     
      {   } Pañcame  Atigambhīraṃ udakasuddhikaṃ ādīyatīti atianto 
 pavesetvā udakadhovanaṃ kurumānā  {   } Kesaggamattaṃpi atikkāmetīti 
 vitthārato tatiyaṃ vā catutthaṃ vā aṅguliṃ gambhīrato dvinnaṃ pabbānaṃ 
 upari kesaggamattaṃpi pavesentiyā pācittiyanti attho  Vuttaṃ hetaṃ 
 mahāpaccariyaṃ ekaccissā aṅguliyā tīṇi pabbāni ādātuṃ na labhati 
 tiṇṇaṃ vā catunnaṃ vā ekaṃpi pabbaṃ ādātuṃ na labhatīti  Sesaṃ 
 uttānameva  Samuṭṭhānādīnipi talaghāṭake vuttasadisānevāti  
                      Pañcamasikkhāpadaṃ  
      {   } Chaṭṭhe  Bhattavissagganti bhattakiccaṃ  Pānīyena ca vidhūpanena ca 
 upatiṭṭhitvāti ekena hatthena pānīyathālakaṃ ekena vījaniṃ gahetvā 
 vījamānā samīpe ṭhatvāti attho  Accāvadatīti pubbepi tumhe 
 evaṃ bhuñjatha ahaṃ evaṃ upaṭṭhānaṃ karomīti pabbajitacārittaṃ 
 atikkamitvā gehasitakathaṃ kathetīti attho  {   } Yaṅkiñci pānīyanti suddhaudakaṃ 
 vā hotu takkadadhimadhurasakhīrādīnaṃ vā aññataraṃ  Yākāci vījanīti 
 antamaso cīvarakaṇṇopi  Hatthapāse tiṭṭhati āpatti pācittiyassāti 
 idha ṭhānapaccayāva pācittiyaṃ vuttaṃ  Pahārapaccayā pana 
 khandhake dukkaṭaṃ paññattaṃ  {   } Deti dāpetīti pānīyaṃ vā sūpādiṃ 
 vā imaṃ pivatha iminā bhuñjathāti deti  Tālavaṇṭaṃ iminā 
 vījanto bhuñjāti deti  Aññena vā ubhayaṃpi dāpeti anāpatti  
 Anupasampannaṃ āṇāpetīti upatiṭṭhāpanatthaṃ sāmaṇeriṃ āṇāpeti 
 anāpatti  Sesaṃ uttānameva  Eḷakalomasamuṭṭhānaṃ kiriyā 
  
  
 page     
 Nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ tivedananti  
                       Chaṭṭhasikkhāpadaṃ  
      {   } Sattame  Bhuñjissāmīti paṭiggaṇhāti āpatti dukkaṭassāti 
 idaṃ payogadukkaṭaṃ nāma  Tasmā na kevalaṃ paṭiggahaṇeyeva hoti 
 paṭiggaṇhitvā puna aññato āharaṇepi sukkhāpanepi vaddalidivase 
 bhajjanatthāya uddhanasajjanepi kapallasajjanepi dabbisajjanepi dārūni 
 ādāya aggikaraṇepi kapallamhi dhaññapakkhipanepi dabbiyā saṅghaṭṭanesupi 
 koṭṭanatthaṃ udukkhalamusalādisajjanesupi koṭṭanapapphoṭanadhovanādīsupi 
 yāva mukhe ṭhapetvā ajjhoharaṇatthaṃ dantehi saṅkhādati tāva 
 sabbappayogesu dukkaṭāni  Ajjhohārakāle pana ajjhohāragaṇanāya 
 pācittiyāni  Ettha ca viññatti ceva bhojanañca pamāṇaṃ  
 Tasmā sayaṃ viññāpetvā aññāya bhajjanakoṭṭanapacanāni kārāpetvā 
 bhuñjantiyāpi āpatti  Aññāya viññāpetvā sayaṃ 
 bhajjanādīni katvā bhuñjantiyāpi āpatti  Mahāpaccariyaṃ pana 
 vuttaṃ idaṃ āmakadhaññaṃ nāma mātaraṃpi viññāpetvā bhuñjantiyā 
 pācittiyameva aviññattiyā laddhaṃ sayaṃ bhajjanādīni katvā vā 
 kārāpetvā vā bhuñjantiyā dukkaṭaṃ aññāya viññattiyā laddhaṃ 
 sayaṃ vā bhajjanādīni katvā tāya vā kārāpetvā aññāya 
 vā kārāpetvā bhuñjantiyāpi dukkaṭamevāti  Punapi vuttaṃ 
 aññāya viññattiyā laddhaṃ taṃ ce sayaṃ bhajjanādīni katvā 
 bhuñjantiyā pācittiyameva bhajjanādīni kārāpetvā bhuñjantiyā pana 
  
  
 page     
 Dukkaṭanti  Taṃ pubbāparaviruddhaṃ hoti  Na hi bhajjanādīnaṃ karaṇe 
 vā kārāpane vā viseso atthi  Mahāaṭṭhakathāyaṃ pana aññāya 
 viññattaṃ bhuñjantiyā dukkaṭanti avisesena vuttaṃ  {   } Ābādhapaccayāti 
 sedakammādīnaṃ atthāya dhaññaviññattiyā anāpatti  Aviññattiyā 
 labbhamānaṃ pana navakammatthāya sampaṭicchituṃ vaṭṭatīti mahāpaccariyaṃ 
 vuttaṃ  Aparaṇṇaṃ viññāpetīti ṭhapetvā satta dhaññāni 
 muggamāsādiṃ vā alābukumbhaṇḍādiṃ vā aññaṃ vā yaṅkiñci 
 ñātakapavāritaṭṭhāne viññāpentiyā anāpatti  Āmakadhaññaṃ 
 pana ñātakapavāritaṭṭhānepi na vaṭṭati  Sesaṃ uttānameva  
      Catussamuṭṭhānaṃ kāyato vācato kāyacittato kāyavācācittato ca 
 samuṭṭhāti kiriyā nosaññāvimokkhaṃ acittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedananti  
                      Sattamasikkhāpadaṃ  
      {   } Aṭṭhame  Nibbiṭṭho rājabhaṭo rañño bhati keṇī etenāti 
 nibbiṭṭharājabhaṭo    Ekaṃ ṭhānantaraṃ keṇiyā gahetvā tato 
 laddhaudayoti attho  Taṃyeva bhaṭapathaṃ yācissāmīti rañño keṇiṃ 
 datvā puna taṃyeva ṭhānantaraṃ yācissāmīti cintento  Paribhāsīti 
 tā bhikkhuniyo māsu puna evaṃ karitthāti santajjesi  {   } Sayaṃ 
 chaḍḍetīti cattāripi vatthūni ekappayogena chaḍḍentiyā ekāva 
  Footnote     nibbiṭṭho raññā nīhaṭo rājabhaṭo nibbiṭṭharājabhaṭo  tenāha taññeva bhaṭapathaṃ 
  yācissāmīti ādinti amhākaṃ mati  
  
  
 page     
 Āpatti  Pāṭekkaṃ chaḍḍentiyā vatthugaṇanāya āpattiyo  
 Āṇattiyaṃpi eseva nayo  Dantakaṭṭhachaḍḍanepi bhikkhuniyā 
 pācittiyameva  Bhikkhussa sabbattha dukkaṭaṃ  Sesaṃ uttānameva  
      Chassamuṭṭhānaṃ kiriyākiriyaṃ nosaññāvimokkhaṃ acittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedananti  
                      Aṭṭhamasikkhāpadaṃ  
      {      } Navame  Yaṃ manussānaṃ upabhogaparibhogaṃ ropitanti khettaṃ vā 
 hotu nāḷikerādiārāmo vā yatthakatthaci ropitaharitaṭṭhāne etāni 
 vatthūni chaḍḍentiyā purimanayeneva āpattibhedo veditabbo  
 Khette vā ārāme vā nisīditvā bhuñjamānā ucchuādīni khādati 
 gacchamānā ucchiṭṭhodakacalakādīni haritaṭṭhāne chaḍḍeti antamaso 
 udakaṃ pivitvā matthakacchinnanāḷikeraṃpi chaḍḍeti pācittiyameva  
 Bhikkhuno dukkaṭaṃ  Kasitaṭṭhāne pana nikkhittabīje yāva aṅkuraṃ na 
 uṭṭhahati tāva sabbesaṃ dukkaṭaṃ  Anikkhittabījesu khettakoṇādīsu 
 vā asañjātaropitesu khettamariyādādīsu vā chaḍḍetuṃ vaṭṭati  
 Manussānaṃ kacavarachaḍḍanaṭṭhānepi vaṭṭati  Chaḍḍitakkhetteti manussesu 
 sassaṃ uddharitvā gatesu chaḍḍitakkhettaṃ nāma hoti tattheva 
 vaṭṭati  Yattha pana lāyitaṃ pubbaṇṇādi puna uṭṭhahissatīti 
 rakkhanti tattha yathāvatthukameva  Sesaṃ uttānameva  
 Chassamuṭṭhānaṃ kiriyākiriyaṃ  pe  Tivedananti  
                       Navamasikkhāpadaṃ  
  
  
 page     
      {   } Dasame  Yaṅkiñci naccanti naṭādayo vā naccantu soṇḍā 
 vā antamaso morasuvamakkaṭādayopi sabbametaṃ naccameva  
 Yaṅkiñci gītanti naṭādīnaṃ vā gītaṃ hotu ariyānaṃ parinibbānakāle 
 ratanattayaguṇopasaṃhitaṃ sādhukīḷitagītaṃ vā asaññatabhikkhūnaṃ 
 dhammabhāṇakagītaṃ vā sabbametaṃ gītameva  Yaṅkiñci vāditanti 
 tantibaddhādivādanīyabhaṇḍaṃ vā hotu kūṭabherīvāditaṃ vā antamaso 
 udakabherīvāditaṃpi sabbametaṃ vāditameva  {   } Dassanāya gacchati 
 āpatti dukkaṭassāti padavāragaṇanāya āpatti dukkaṭassa  
 Yattha ṭhitā passati vā suṇāti vāti ekappayogena olokentī 
 passati tesaṃyeva gītaṃ vāditaṃ suṇāti ekameva pācittiyaṃ  Sace 
 pana ekaṃ disaṃ oloketvā naccaṃ passati puna aññato 
 oloketvā gāyante passati aññato vādente pāṭekkā 
 āpattiyo  Bhikkhunī sayaṃpi naccituṃ vā gāyituṃ vā vādituṃ vā 
 na labhati  Aññe nacca gāya vādehīti vuttaṃpi na labhati  
 Cetiyassa upahāraṃ detha upāsakāti vattuṃpi tumhākaṃ cetiyassa 
 upaṭṭhānaṃ karomāti vutte sādhūti sampaṭicchituṃpi na labhati  
 Sabbattha pācittiyanti sabbaaṭṭhakathāsu vuttaṃ  Bhikkhuno dukkaṭaṃ  
 Tumhākaṃ cetiyassa upaṭṭhānaṃ karomāti vutte pana upāsaka 
 upaṭṭhānakaraṇaṃ nāma sundaranti vattuṃ vaṭṭati  {   } Ārāme ṭhitāti 
 ārāme ṭhitā antoārāme vā bahiārāme vā naccādīni 
 passati vā suṇāti vā anāpatti  Sati karaṇīyeti 
  
  
 page     
 Salākabhattādīnaṃ vā atthāya aññena vā kenaci karaṇīyena gantvā 
 gataṭṭhāne passati vā suṇāti vā anāpatti  Āpadāsūti 
 tādisena upaddavena upaddūtā samajjaṭṭhānaṃ pavisati evaṃ pavisitvā 
 passantiyā vā suṇantiyā vā anāpatti  Sesaṃ uttānameva  
      Eḷakalomasamuṭṭhānaṃ kiriyā nosaññāvimokkhaṃ acittakaṃ lokavajjaṃ 
 kāyakammaṃ akusalacittaṃ tivedananti  
                       Dasamasikkhāpadaṃ  
                      Lasuṇavaggo paṭhamo  
      {   } Andhakāravaggassa paṭhamasikkhāpade  Appadīpeti padīpacandasuriyaaggīsu 
 ekenāpi anobhāsite  Tenevassa padabhājane anāloketi 
 vuttaṃ  Sallapeyya vāti gehasitakathaṃ katheyya  {   } Arahāpekkhā 
 aññāvihitāti narahassādāpekkhā rahoassādato  aññāvihitāva 
 hutvā ñātiṃ vā pucchati dāne vā pūjāya vā manteti  Sesaṃ 
 uttānameva  Theyyasatthasamuṭṭhānaṃ kāyacittato kāyavācācittato 
 ca samuṭṭhāti kiriyā saññāvimokkhaṃ sacittakaṃ lokavajjaṃ kāyakammaṃ 
 vacīkammaṃ akusalacittaṃ dvivedananti  
                       Paṭhamasikkhāpadaṃ  
      {   } Dutiye  Paṭicchanne okāseti idameva nānaṃ  Sesaṃ 
 sabbaṃ purimasadisamevāti  
                       Dutiyasikkhāpadaṃ  
      {   } Tatiye  Ajjhokāseti nānaṃ  Sesaṃ sabbaṃ tādisamevāti  
                       Tatiyasikkhāpadaṃ  
  
  
 page     
      {      } Catutthe  Nikkaṇṇikanti   kaṇṇamūlaṃ vuccati  Kaṇṇamūle 
 jappeyyāti vuttaṃ hoti  Sati karaṇīyeti salākabhattādīnaṃ 
 āharaṇatthāya vihāre vā dunnikkhittapaṭisāmanatthāya  Sesaṃ 
 uttānameva  Samuṭṭhānādi purimasadisamevāti  
                      Catutthasikkhāpadaṃ  
      {   } Pañcame  Gharaṃ sodhentāti tesaṃ kira etadahosi theriyā 
 koci kāyikavācasiko vītikkamo na dissati gharaṃpi tāva sodhemāti 
 tato gharaṃ sodhentā naṃ addasaṃsu  {   } Anovassikaṃ atikkamantiyāti 
 paṭhamapādaṃ atikkāmentiyā dukkaṭaṃ dutiyaṃ atikkāmentiyā 
 pācittiyaṃ  Upacārātikkamepi eseva nayo  {   } Gilānāyāti tādisena 
 gelaññena āpucchituṃ na sakkoti  Āpadāsūti ghare aggi vā 
 uṭṭhito hoti corā vā evarūpe upaddave anāpucchā pakkamati 
 anāpatti  Sesamettha uttānameva  Kaṭhinasamuṭṭhānaṃ kāyavācato 
 kāyavācācittato ca samuṭṭhāti kiriyākiriyaṃ nosaññāvimokkhaṃ 
 acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                      Pañcamasikkhāpadaṃ  
      {   } Chaṭṭhe  Abhinisīdeyyāti nisīdeyya  Nisīditvā gacchantiyā ekā 
 āpatti  Anisīditvā nipajjitvā gacchantiyā ekā  Nisīditvā 
 nipajjantiyā dve  {   } Dhuvapaññatteti bhikkhunīnaṃ atthāya niccappaññatte  
  Footnote     kaṇṇena savanaṃ kaṇṇikaṃ  nikkhantaṃ kaṇṇikaṃ etasmāti nikkaṇṇikaṃ  kintaṃ  
  jappanaṃ  jappeyyāti pade kiriyāvisesanametanti amhākaṃ mati  
  
  
 page     
 Sesaṃ uttānameva  Kaṭhinasamuṭṭhānaṃ  pe  Tivedananti  
                       Chaṭṭhsikkhāpadaṃ  
      {   } Sattamepi sabbaṃ chaṭṭhe vuttanayeneva veditabbaṃ  
                      Sattamasikkhāpadaṃ  
      {   } Aṭṭhame sabbaṃ uttānameva  Tisamuṭṭhānaṃ kiriyā saññāvimokkhaṃ 
 sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti  
                      Aṭṭhamasikkhāpadaṃ  
      {   } Navame  Abhisapeyyāti sapathaṃ kareyya  Nirayena abhisapati 
 nāma niraye nibbattāmi avīcimhi nibbattāmi niraye nibbattatu 
 avīcimhi nibbattatūti evamādinā nayena akkosati paribhāsati  
 Brahmacariyena abhisapati nāma gihinī homi odātavatthā homi 
 paribbājikā homi itarā vā edisā hotūti evamādinā nayena 
 akkosati  Vācāya vācāya pācittiyaṃ  Ṭhapetvā pana nirayañca 
 brahmacariyañca sunakhī sūkarī kāṇā kuṇītiādinā nayena akkosantiyā 
 vācāya vācāya dukkaṭaṃ  {   } Atthapurekkhārāyāti aṭṭhakathaṃ 
 kathentiyā  Dhammapurekkhārāyāti pāliṃ vācentiyā  
 Anusāsanīpurekkhārāyāti idānipi tvaṃ edisā sādhu viramassu no ce 
 viramasi addhā puna evarūpāni kammāni katvā niraye uppajjissasi 
 tiracchānayoniyaṃ uppajjissasīti evaṃ anusāsaniyaṃ ṭhatvā vadantiyā 
 anāpatti  Sesaṃ uttānameva  Tisamuṭṭhānaṃ kiriyā saññāvimokkhaṃ 
  
  
 page     
 Sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti  
                       Navamasikkhāpadaṃ  
      {   } Dasame sabbaṃ uttānameva  Dhuranikkhepasamuṭṭhānaṃ kāyavācācittato 
 samuṭṭhāti kiriyā saññāvimokkhaṃ sacittakaṃ lokavajjaṃ kāyakammaṃ 
 vacīkammaṃ akusalacittaṃ dukkhavedananti  
                        Dasamasikkhāpadaṃ 
                    andhakāravaggo dutiyo  
      {      } Naggavaggassa paṭhamasikkhāpade  Brahmacariyaṃ ciṇṇenāti 
 brahmacariyena ciṇṇena  Athavā brahmacariyassa caraṇenāti 
 evaṃ karaṇatthe vā sāmiatthe vā upayogavacanaṃ veditabbaṃ  
 Acchinnacīvarikāyāti idaṃ udakasāṭikaṃ sandhāya vuttaṃ na aññaṃ 
 cīvaraṃ  Tasmā udakasāṭikāya acchinnāya vā naṭṭhāya vā naggāya 
 nahāyantiyā anāpatti  Sacepi udakasāṭikacīvaraṃ mahagghaṃ hoti  
 Na sakkā nivāsetvā bahi gantuṃ evaṃpi naggā nahāyituṃ vaṭṭati  
 Sesamettha uttānameva  Eḷakalomasamuṭṭhānaṃ kiriyā nosaññāvimokkhaṃ 
 acattakaṃ paṇṇattivajjaṃ kāyakammaṃ ticittaṃ tivedananti  
                       Paṭhamasikkhāpadaṃ  
      {   } Dutiye sabbaṃ uttānameva  Chassamuṭṭhānaṃ kiriyā 
 nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ 
 ticittaṃ tivedananti  
                       Dutiyasikkhāpadaṃ  
  
  
 page     
      {      } Tatiye  Anantarāyikinīti dasasu antarāyesu ekenāpi 
 antarāyena anantarāyā  Dhuraṃ nikkhittamatteti dhuraṃ nikkhipitvā 
 sacepi pacchā sibbati āpattiyevāti attho  Sesaṃ uttānameva  
      Dhuranikkhepasamuṭṭhānaṃ kiriyā saññāvimokkhaṃ sacittakaṃ lokavajjaṃ 
 kāyakammaṃ vacīkammaṃ akusalacittaṃ dukkhavedananti  
                       Tatiyasikkhāpadaṃ  
      {      } Catutthe  Pañca ahāni pañcāhaṃ  Pañcāhameva 
 pañcāhikaṃ  Saṅghāṭīnaṃ vāro saṅghāṭivāro  Paribhogavasena vā 
 otāpanavasena vā saṅghaṭitaṭṭhena saṅghāṭīti laddhanāmānaṃ pañcannaṃ 
 cīvarānaṃ parivattananti attho  Tasmāyeva padabhājane pañcamaṃ 
 divasaṃ pañca cīvarānītiādimāha  Āpatti pācittiyassāti 
 ettha ca ekasmiṃ cīvare ekā āpatti pañcasu pañca  
      {   } Āpadāsūti mahagghacīvaraṃ na sakkā hoti corabhayādīsu paribhuñjituṃ 
 evarūpe upaddave anāpatti  Sesaṃ uttānameva  Kaṭhinasamuṭṭhānaṃ 
 akiriyā nosaññāvimokkhaṃ acittakaṃ paṇṇattivajjaṃ kāyakammaṃ 
 vacīkammaṃ ticittaṃ tivedananti  
                      Catutthasikkhāpadaṃ  
      {   } Pañcame  Cīvarasaṅkamanīyanti saṅkametabbaṃ cīvaraṃ aññissā 
 santakaṃ anāpucchā gahitaṃ puna paṭidātabbaṃ cīvaranti attho  Āpadāsūti 
 sace apārutaṃ vā anivatthaṃ vā corā haranti evarūpāsu 
      {   } āpadāsu dhārentiyā anāpatti  Sesaṃ uttānameva  Kaṭhinasamuṭṭhānaṃ 
  
  
 page     
 Kiriyākiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ 
 vacīkammaṃ ticittaṃ tivedananti  
                      Pañcamasikkhāpadaṃ  
      {      } Chaṭṭhe  Aññaṃ parikkhāranti yaṅkiñci thālakādīnaṃ vā 
 sappitelādīnaṃ vā aññataraṃ  Ānisaṃsanti kittakaṃ agghanakaṃ 
 dātukāmatthāti pucchati ettakaṃ nāmāti vadanti  Āgametha tāva 
 idāni vatthaṃ mahagghaṃ katipāhena kappāse āgate samagghaṃ 
 bhavissatīti evaṃ vatvā nivārentiyā anāpatti  Sesaṃ 
 uttānameva  Tisamuṭṭhānaṃ kiriyā saññāvimokkhaṃ sacittakaṃ 
 lokavajjaṃ kāyakammaṃ vacīkammaṃ akusalacittaṃ tivedananti  
                       Chaṭṭhasikkhāpadaṃ  
      {   } Sattame  Vippakkamiṃsūti aññāsaṃpi āgamanaṃ āgamenti 
 addhā amhākaṃpi āgamessantīti tattha agamaṃsu  Paṭibāheyyāti 
 paṭisedheyya  {   } Ānisaṃsanti ekissā ekasāṭakaṃ nappahoti 
 āgametha tāva katipāhena uppajjissati tato bhājessāmīti   
 evaṃ ānisaṃsaṃ dassetvā paṭibāhantiyā anāpatti  Sesaṃ 
 uttānameva  Tisamuṭṭhānaṃ kiriyā saññāvimokkhaṃ sacittakaṃ 
 paṇṇattivajjaṃ kāyakammaṃ vacīkammaṃ ticittaṃ tivedananti  
                      Sattamasikkhāpadaṃ  
      {      } Aṭṭhame  Naṭā nāma ye nāṭakaṃ nāṭenti  Naṭakā 
  Footnote     bhājessāmāti  
  
  
 page     
 Nāma ye naccanti  Laṅghikā nāma ye vaṃsavarattādīsu laṅghanakammaṃ 
 karonti  Sokajjhāyikā nāma māyākārā  Kumbhathūnikā nāma 
 ghaṭakena kīḷanakā  Bibbisaṃkavādakātipi vadanti  Deti āpatti 
 pācittiyassāti ettha cīvaragaṇanāya āpattiyo veditabbā  
 Sesaṃ uttānameva  Chassamuṭṭhānaṃ kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti  
                         Aṭṭhamaṃ  
      {      } Navame  Dubbalacīvarapaccāsāyāti dubbalāya cīvarapaccāsāya  
 Ānisaṃsanti kiñcāpi na mayaṃ ayye sakkomāti vadanti idāni 
 tesaṃ kappāso āgamissati saddho pasanno puriso āgamissati 
 addhā dassatīti evaṃ ānisaṃsaṃ dassetvā nivārentiyā anāpatti  
 Sesaṃ uttānameva  Tisamuṭṭhānaṃ kiriyā saññāvimokkhaṃ sacittakaṃ 
 lokavajjaṃ kāyakammaṃ vacīkammaṃ akusalacittaṃ tivedananti  
                          Navamaṃ  
      {   } Dasame  Kaṭhinuddhāraṃ na dassantīti ettha kīdiso kaṭhinuddhāro 
 dātabbo kīdiso na dātabbo  Yassa atthāramūlako 
 mahānisaṃso ubbhāramūlako appo evarūpo na dātabbo  Yassa 
 pana atthāramūlako appānisaṃso ubbhāramūlako mahā evarūpo 
 dātabbo  Samānisaṃsopi saddhāparipālanatthaṃ dātabbova  
      {   } Ānisaṃsanti bhikkhunīsaṅgho jiṇṇacīvaro kaṭhinānisaṃsamūlako mahālābhoti 
 evarūpaṃ ānisaṃsaṃ dassetvā paṭibāhantiyā anāpatti  Sesaṃ 
  
  
 page     
 Uttānameva  Tisamuṭṭhānaṃ kiriyā saññāvimokkhaṃ sacittakaṃ lokavajjaṃ 
 kāyakammaṃ vacīkammaṃ akusalacittaṃ tivedananti  
                       Dasamasikkhāpadaṃ  
                      Naggavaggo tatiyo  
      {   } Tuvaṭṭavaggassa paṭhamasikkhāpade  Tuvaṭṭeyyunti nipajjeyyuṃ  
 Sesaṃ uttanameva  Eḷakalomasamuṭṭhānaṃ kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ ticittaṃ tivedananti  
                       Paṭhamasikkhāpadaṃ  
      {   } Dutiye  Ekaṃ attharaṇaṃ ceva pāpuraṇañca etāsanti 
 ekattharaṇapāpuraṇā  Saṃhārimānaṃ pāvārattharaka kaṭasārakādīnaṃ ekaṃ 
 antaṃ attharitvā ekaṃ pārupitvā tuvaṭṭentīnametaṃ adhivacanaṃ  
      {   } Vavaṭṭhānaṃ dassetvāti majjhe kāsāyaṃ vā kattarayaṭṭhiṃ vā 
 antamaso kāyabandhanaṃpi ṭhapetvā nipajjantīnaṃ anāpattīti attho  
 Sesaṃ uttānameva  Eḷakalomasamuṭṭhānaṃ kiriyā saññāvimokkhaṃ 
 acittakaṃ paṇṇattivajjaṃ kāyakammaṃ ticittaṃ tivedananti  
                          Dutiyaṃ  
      {   } Tatiye  Uḷārasambhāvitāti uḷārakulā pabbajitattā guṇehi 
 ca uḷārattā uḷārāti sambhāvitā  Issāpakatāti issāya 
 pakatā abhibhūtāti attho  Saññatti bahulā etāsanti 
 saññattibahulā  Divasaṃ mahājanaṃ saññāpayamānāti attho  
 Viññatti bahulā etāsanti viññattibahulā  Viññattīti 
  
  
 page     
 Hetūdāharaṇādīhivividhehinayehiviññāpanā veditabbā na yācanā  
      {   } Caṅkamane nivattanagaṇanāya āpattiyo veditabbā  Tiṭṭhati vāti 
 ādīsu payogagaṇanāya  Uddisati vātiādīsu padādigaṇanāya  
 Sesaṃ uttānameva  Tisamuṭṭhānaṃ kiriyākiriyaṃ saññāvimokkhaṃ 
 sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti  
                          Tatiyaṃ  
      {   } Catutthe  Sati antarāyeti dasavidhe antarāye sati  
 Pariyesitvā na labhatīti aññaṃ upaṭṭhāyikaṃ na labhati  Gilānāyāti 
 sayaṃ gilānāya  Āpadāsūti tathārūpe upaddave sati anāpatti  
 Sesaṃ uttānameva  Dhuranikkhepasamuṭṭhānaṃ akiriyā saññāvimokkhaṃ 
 sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti  
                         Catutthaṃ  
      {   } Pañcame  Aññaṃ āṇāpetīti ettha sace nikkaḍḍhāti 
 āṇattā ekappayogena bahūnipi dvārāni atikkāmeti ekā 
 āpatti  Atha imamimañca dvāraṃ atikkāmehīti evaṃ āṇattā 
 atikkāmeti dvāragaṇanāya āpattiyo  Sesaṃ uttānameva  
      Tisamuṭṭhānaṃ kiriyā saññāvimokkhaṃ sacittakaṃ lokavajjaṃ kāyakammaṃ 
 vacīkammaṃ akusalacittaṃ dukkhavedananti  
                         Pañcamaṃ  
      {   } Chaṭṭhe sabbaṃ uttānameva  Samanubhāsanasamuṭṭhānaṃ akiriyā 
 saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ 
  
  
 page     
 Dukkhavedananti  
                          Chaṭṭhaṃ  
      {   } Sattamaṭṭhamanavamesu sabbaṃ uttānameva  Sabbāni 
 eḷakalomasamuṭṭhānāni kiriyā nosaññāvimokkhāni acittakāni 
 paṇṇattivajjāni kāyakammāni ticittāni tivedanānīti  
                     Sattamaṭṭhamanavamāni  
      {   } Dasame  Āhundarikāti sambādhā  {   } Dhuraṃ nikkhittamatteti 
 sacepi dhuraṃ nikkhipitvā pacchā pakkamati āpattiyevāti attho  
 Pavāretvā pañca yojanāni gacchantiyāpi anāpatti  Chasu 
 vattabbameva natthi  Sace pana tīṇi gantvā teneva maggena 
 paccāgacchati na vaṭṭati  Aññena maggena āgantuṃ vaṭṭati  
      {   } Antarāyeti dasavidhe antarāye  Gacchissāmīti nikkhantā nadīpūro pana 
 āgato corā vā magge honti megho vā uṭṭhāti nivattituṃ 
 vaṭṭati  Sesaṃ uttānameva  Paṭhamapārājikasamuṭṭhānaṃ akiriyā 
 saññāvimokkhaṃ sacittakaṃ lokavajjaṃ kāyakammaṃ akusalacittaṃ dukkhavedananti  
                          Dasamaṃ  
                    Tuvaṭṭavaggo catuttho  
      {   } Cittāgāravaggassa paṭhamasikkhāpade  Rājāgāranti rañño 
 kīḷāgāraṃ  Cittāgāranti kīḷanacittasālaṃ  Ārāmanti kīḷanaupavanaṃ  
 Uyyānanti kīḷanuyyānaṃ  Pokkharinti kīḷāpokkharaṇiṃ tasmāyeva 
 padabhājane yattha katthaci rañño kīḷituntiādi vuttaṃ  Dassanāya 
  
  
 page     
 Gacchati āpatti dukkaṭassāti ettha padavāragaṇanāya dukkaṭaṃ  
 Yattha ṭhitā passatīti ettha pana sace ekasmiṃyeva ṭhāne ṭhitā 
 padaṃ anuddharamānā pañcapi passati ekameva pācittiyaṃ  Taṃ taṃ 
 disābhāgaṃ oloketvā passantiyā pana pāṭekkā āpattiyo  
 Bhikkhussa pana sabbattha dukkaṭaṃ  {   } Ārāme ṭhitāti ajjhārāme 
 rājāgārādīni karonti tāni passantiyā anāpatti  Gacchantī 
 vā āgacchantī vāti piṇḍapātādīnaṃ atthāya gacchantiyā maggo 
 hoti   tāni passati anāpatti  Sati karaṇīye gantvāti rañño 
 santikaṃ kenaci karaṇīyena gantvā passati anāpatti  Āpadāsūti 
 kenaci upaddūtā pavisitvā passati anāpatti  Sesaṃ uttānameva  
      Eḷakalomasamuṭṭhānaṃ kiriyā nosaññāvimokkhaṃ acittakaṃ lokavajjaṃ 
 kāyakammaṃ akusalacittaṃ tivedananti  
                          Paṭhamaṃ  
      {   } Dutiye  Abhinisīdanābhinipajjanesu payogagaṇanāya āpattiyo 
 veditabbā  Sesaṃ uttānameva  Eḷakalomasamuṭṭhānaṃ kiriyā 
 nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ 
 tivedananti  
                          Dutiyaṃ  
      {   } Tatiye  Ujjavūjjaveti yattakaṃ hatthena añchitaṃ hoti 
 tattakamhi veṭhite ekā āpatti  Kantanato pana pubbe kappāsavicinanaṃ 
  Footnote        gacchantī yāni magge hontīti  
  
  
 page     
 Ādiṃ katvā sabbappayogesu hatthavāragaṇanāya dukkaṭaṃ  {   } Kantitasuttanti 
 dasikasuttādiṃ saṅghāṭetvā kantati dukkantitaṃ vā paṭikantati  
 Sesaṃ uttānameva  Eḷakalomasamuṭṭhānaṃ kiriyā nosaññāvimokkhaṃ 
 acittakaṃ paṇṇattivajjaṃ kāyakammaṃ ticittaṃ tivedananti  
                          Tatiyaṃ  
      {   } Catutthe  Yāgu vātiādīsu taṇḍulakoṭṭanaṃ ādiṃ katvā 
 sabbappayogesu payogagaṇanāya dukkaṭaṃ  Yāgubhattesu bhājanagaṇanāya 
 khādanīyādīsu rūpagaṇanāya pācittiyāni  {   } Yāgupāneti manussehi 
 saṅghassatthāya kayiramāne yāgupāne vā saṅghabhatte vā tesaṃ sahāyabhāvena 
 yaṅkiñci pacantiyā anāpatti  Cetiyapūjāya sahāyikā hutvā 
 gandhādīni pūjeti vaṭṭati  Attano veyyāvaccakarassāti sacepi 
 mātāpitaro āgacchanti yaṅkiñci vījaniṃ vā sammuñjanīdaṇḍakaṃ   vā 
 kārāpetvā veyyāvaccakaraṭṭhāne ṭhapetvāva yaṅkiñci pacituṃ 
 vaṭṭati  Sesaṃ uttānameva  Samuṭṭhānādīni tatiyasadisānevāti  
                         Catutthaṃ  
      {   } Pañcame  Asati antarāyeti dasavidhe antarāye asati  Dhuraṃ 
 nikkhipitvā pacchā vinicchinantī āpattiṃ āpajjitvāva vinicchināti  
      {   } Pariyesitvā na labhatīti sahāyikā bhikkhuniyo na labhati  Sesaṃ 
 uttānameva  Dhuranikkhepasamuṭṭhānaṃ akiriyā saññāvimokkhaṃ sacittakaṃ 
 lokavajjaṃ kāyakammaṃ vacīkammaṃ akusalacittaṃ dukkhavedananti  
                         Pañcamaṃ  
  Footnote     sammajjanīti vā sammuñjanīti vā pāṭhadvayaṃ atthato ekameva  
  
  
 page     
      {   } Chaṭṭhe sabbaṃ naggavagge āgārikasikkhāpade vuttanayeneva 
 veditabbaṃ  Ayaṃ pana viseso  Taṃ chassamuṭṭhānaṃ idaṃ sahatthāti 
 vuttattā eḷakalomasamuṭṭhānaṃ kiriyā nosaññāvimokkhaṃ acittakaṃ 
 paṇṇattivajjaṃ kāyakammaṃ ticittaṃ tivedananti  
                          Chaṭṭhaṃ  
      {    } Sattame  Punapariyāyeti punavāre  Āpadāsūti mahagghaṃ 
 cīvaraṃ sarīrato mocetvā supaṭisāmitaṃ corā haranti evarūpāsu 
 āpadāsu anissajjitvā nivāsentiyā anāpatti  Sesaṃ 
 uttānamevāti  Kaṭhinasamuṭṭhānaṃ kāyavācato kāyavācācittato ca 
 samuṭṭhāti kiriyākiriyaṃ nosaññāvimokkhaṃ acittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedananti  
                         Sattamaṃ  
      {    } Aṭṭhame  Anissajjitvāti rakkhaṇatthāya adatvā imaṃ 
 jaggeyyāsīti evaṃ anāpucchitvāti attho  {    } Pariyesitvā na 
 labhatīti paṭijaggikaṃ na labhati  Gilānāyāti vacībhedaṃ kātuṃ 
 asamatthāya  Āpadāsūti raṭṭhe bhijjante āvāse chaḍḍetvā 
 gacchanti evarūpāsu āpadāsu anāpatti  Sesaṃ uttānameva  
 Samuṭṭhānādīni anantarasikkhāpadasadisānevāti  
                         Aṭṭhamaṃ  
      {        } Navame  Bāhirakaṃ anatthasaṃhitanti hatthiassarathadhanutharu 
 sippaathabbanakhīlanavasīkaraṇasosāpanamantāgadappayogādibhedaṃ parūpaghātakaraṃ  
  
  
 page     
 Parittanti yakkhaparittanāgamaṇḍalādibhedaṃ sabbaṃpi vaṭṭati  Sesaṃ 
 uttānameva  Padasodhammasamuṭṭhānaṃ vācato vācācittato ca samuṭṭhāti 
 kiriyā nosaññāvimokkhaṃ acittakaṃ paṇṇattivajjaṃ vacīkammaṃ ticittaṃ 
 tivedananti  
                          Navamaṃ  
      {    } Dasame  Vāceyyāti padaṃ viseso  Sesaṃ navame vuttanayeneva 
 veditabbaṃ saddhiṃ samuṭṭhānādīhīti  
                          Dasamaṃ  
                   Cittāgāravaggo pañcamo  
      {    } Ārāmavaggassa paṭhamasikkhāpade  Parikkhepaṃ atikkamantiyā 
 upacāraṃ okkamantiyāti ettha paṭhamapāde dukkaṭaṃ dutiyapāde 
 pācittiyaṃ  {    } Sīsānulokikāti paṭhamaṃ pavisantīnaṃ bhikkhunīnaṃ sīsaṃ anulokentī 
 pavisati anāpatti  Yattha bhikkhuniyo paṭhamataraṃ pavisitvā 
 sajjhāyacetiyavandanādīni karonti tattha tāsaṃ santikaṃ gacchāmīti 
 gantuṃ vaṭṭati  Āpadāsūti kenaci upaddūtā hoti evarūpāsu 
 āpadāsu pavisituṃ vaṭṭati  Sesaṃ uttānameva  Dhuranikkhepasamuṭṭhānaṃ 
 kiriyākirayaṃ saññāvimokkhaṃ sacittakaṃ paṇṇattivajjaṃ kāyakammaṃ 
 vacīkammaṃ ticittaṃ tivedananti  
                          Paṭhamaṃ  
      {    } Dutiye  Āyasmā kappitakoti ayaṃ jaṭilasahassassa abbhantaro 
  
  
 page     
 Thero  Saṃharīti saṅkāmesi  Saṃhaṭoti saṅkāmito  Kasāvaṭoti 
 nahāpito  Kāsāvaṃ nivāsetvā kammaṃ karonti   taṃ sandhāyāhaṃsu  
 Sesaṃ uttānameva  Tisamuṭṭhānaṃ kiriyā saññāvimokkhaṃ sacittakaṃ 
 lokavajjaṃ kāyakammaṃ vacīkammaṃ akusalacittaṃ dukkhavedananti  
                          Dutiyaṃ  
      {    } Tatiye  Anusāsanīpurekkhārāyāti idānipi tvaṃ bālā 
 abyattātiādinā nayena anusāsanīpakkhe ṭhatvā vadantiyā 
 anāpatti  Sesaṃ uttānameva  Samuṭṭhānādīni anantara 
 sikkhāpadasadisānevāti  
                          Tatiyaṃ  
      {    } Catutthe sabbaṃ uttānameva  Catussamuṭṭhānaṃ kāyato 
 kāyavācato kāyacittato kāyavācācittato ca samuṭṭhāti nimantitāya 
 anāpucchā bhuñjantiyā āpattisambhavato siyā kiriyākiriyaṃ pavāritāya 
 kappiyaṃ kāretvāpi akāretvāpi bhuñjantiyā āpattisambhavato 
 siyā kiriyā nosaññāvimokkhaṃ acittakaṃ paṇṇattivajjaṃ kāyakammaṃ 
 vacīkammaṃ ticittaṃ tivedananti  
                         Catutthaṃ  
      {    } Pañcame  Kule maccharo kulamaccharo  Kulamaccharo 
 etissā atthīti kulamaccharinī  Kulaṃ vā maccharāyatīti kulamaccharinī  
 Kulassa avaṇṇanti taṃ kulaṃ assaddhaṃ appasannanti  Bhikkhunīnaṃ 
  Footnote     karoti  
  
  
 page     
 Avaṇṇanti bhikkhuniyo dussīlā pāpadhammāti  {    } Santaṃyeva ādīnavanti 
 kulassa vā bhikkhunīnaṃ vā santaṃ aguṇaṃ  Sesaṃ uttānameva  
 Tisamuṭṭhānaṃ kiriyā saññāvimokkhaṃ sacittakaṃ lokavajjaṃ kāyakammaṃ 
 vacīkammaṃ akusalacittaṃ dukkhavedananti  
                         Pañcamaṃ  
      {    } Chaṭṭhe  Ovādāyāti garudhammatthāya  Saṃvāsāyāti 
 uposathappavāraṇāpucchanatthāya  Ayamettha saṅkhepo  Vitthāro 
 pana bhikkhunovādakasikkhāpadavaṇṇanāyaṃ vuttoyeva  Eḷakalomasamuṭṭhānaṃ 
 kiriyā nosaññāvimokkhaṃ acittakaṃ paṇṇattivajjaṃ kāyakammaṃ 
 ticittaṃ tivedananti  
                          Chaṭṭhaṃ  
      {    } Sattame  Pariyesitvā na labhatīti bhikkhuniṃ na labhati  Sesaṃ 
 uttānameva  Imissāpi vitthāro bhikkhunovādake vuttoyeva  
      Dhuranikkhepasamuṭṭhānaṃ akiriyā saññāvimokkhaṃ sacittakaṃ lokavajjaṃ 
 kāyakammaṃ vacīkammaṃ akusalacittaṃ dukkhavedananti  
                         Sattamaṃ  
      {    } Aṭṭhame  Ekakammantiādīhi uposathappavāraṇāyeva vuttā  
 Sesaṃ uttānameva  Imissāpi vitthāro bhikkhunovādake vuttoyeva  
      Paṭhamapārājikasamuṭṭhānaṃ akiriyā saññāvimokkhaṃ sacittakaṃ lokavajjaṃ 
 kāyakammaṃ akusalacittaṃ dukkhavedananti  
                         Aṭṭhamaṃ  
  
  
 page     
      {    } Navame sabbaṃ uttānameva  Imissāpi vitthāro bhikkhunovādake 
 vuttoyeva  Dhuranikkhepasamuṭṭhānaṃ akiriyā saññāvimokkhaṃ sacittakaṃ 
 lokavajjaṃ kāyakamamaṃ vacīkammaṃ akusalacittaṃ dukkhavedananti  
                          Navamaṃ  
      {    } Dasame  Pasākheti adhokāye  Adhokāyo hi yasmā 
 tato rukkhassa sākhā viya ubho ūrū pabhijjitvā gatā tasmā 
 pasākhāti vuccati  {    } Bhindātiādīsu sace bhinda phālehīti 
 sabbāni āṇāpeti so ca tatheva karoti cha āṇattidukkaṭāni 
 cha ca pācittiyāni āpajjati  Athāpi evaṃ āṇāpeti upāsaka 
 yaṅkiñci ettha kātabbaṃ taṃ sabbaṃ karohīti  So ca sabbānipi 
 bhedanādīni karoti  Ekavācāya cha dukkaṭāni cha pācittiyānīti 
 dvādasa āpattiyo  Sace pana bhedanādīsu ekaṃyeva vatvā imaṃ karohīti 
 āṇāpeti so ca sabbāni karoti yaṃ āṇattaṃ tasseva 
 karaṇe pācittiyaṃ sesesu anāpatti  Sesaṃ uttānameva  
      Kaṭhinasamuṭṭhānaṃ kiriyākiriyaṃ nosaññāvimokkhaṃ acittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedananti  
                          Dasamaṃ  
                    Ārāmavaggo chaṭṭho  
      {    } Gabbhinīvaggassa paṭhamasikkhāpade  Āpannasattāti kucchiṃ 
 paviṭṭhasattā  
                          Paṭhamaṃ  
  
  
 page     
      {        } Dutiye  Pāyantinti thaññaṃ pāyamānaṃ  Mātā vā hotīti 
 yaṃ dārakaṃ pāyeti tassa mātā vā hoti dhātī vā  Sesaṃ 
 uttānameva  Ubhayampi tisamuṭṭhānaṃ kiriyā saññāvimokkhaṃ sacittakaṃ 
 paṇṇattivajjaṃ kāyakammaṃ vacīkammaṃ ticittaṃ tivedananti  
                          Dutiyaṃ  
      {    } Tatiye  Sikkhāsammatiṃ dātunti kasmā dāpeti  
 Mātugāmo nāma lolo hoti dve vassāni chasu dhammesu 
 asikkhitvā sīlāni pūrayamāno kilamati sikkhitvā pana pacchā 
 na kilamissati nittharissatīti dāpesi  {    } Pāṇātipātā veramaṇiṃ 
 dve vassāni avītikkamasamādānaṃ samādiyāmīti yaṃ yaṃ pāṇātipātā 
 veramaṇīti paññattaṃ sikkhāpadaṃ taṃ pāṇātipātā veramaṇīsikkhāpadaṃ 
 dve vassāni avītikkamitabbasamādānaṃ katvā samādiyāmīti 
 attho  Esa nayo sabbattha  Imā cha sikkhāyo 
 saṭṭhivassāyapi pabbajitāya dātabbāyeva  Na etāsu asikkhitā 
 upasampādetabbā  
                          Tatiyaṃ  
      {    } Catutthe sabbaṃ uttānameva  Sace pana paṭhamaṃ sikkhāsammati 
 na dinnā hoti upasampadamālakepi dātabbāyeva  Imā dvepi 
 mahāsikkhamānā nāma  
                         Catutthaṃ  
      {    } Pañcame  Kiñcāpi ūnadvādasavassaṃ paripuṇṇasaññāya 
  
  
 page     
 Vuṭṭhāpentiyā anāpatti sā pana anupasampannāva hoti  
 Sesaṃ uttānameva  
                         Pañcamaṃ  
      {    } Chaṭṭhe  Dasavassāya gihigatāya sikkhāsammatiṃ datvā 
 paripuṇṇadvādasavassaṃ upasampādetuṃ vaṭṭati  
                          Chaṭṭhaṃ  
      {    } Sattame sabbaṃ uttānameva  Samuṭṭhānādīnipi sabbesu 
 dutiye vuttasadisāneva  Ayaṃ pana viseso  Yattha sammati 
 atthi tattha kiriyākiriyaṃ hoti  
                         Sattamaṃ  
      {    } Aṭṭhame  Na anuggaṇhāpeyyāti imissā ayye 
 uddesādīni dehīti evaṃ uddesādīhi na anuggaṇhāpeyya  
      {    } Pariyesitvāti aññaṃ pariyesitvā na labhati  Sayaṃ gilānā 
 hoti na sakkoti uddesādīni dātuṃ tassā anāpatti  
 Sesaṃ uttānameva  Dhuranikkhepasamuṭṭhānaṃ akiriyā 
 saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ 
 dukkhavedananti  
                         Aṭṭhamaṃ  
      {    } Navame  Na upaṭṭhaheyyāti cuṇṇena mattikāya dantakaṭṭhena 
 mukhodakenāti evaṃ tena tena karaṇīyena na upaṭṭhaheyya  Sesaṃ 
 uttānameva  Paṭhamapārājikasamuṭṭhānaṃ akiriyā saññāvimokkhaṃ 
  
  
 page     
 Sacittakaṃ lokavajjaṃ kāyakammaṃ akusalacittaṃ dukkhavedananti  
                          Navamaṃ  
      {    } Dasame  Neva vūpakāseyyāti na gahetvā gaccheyya  
 Na vūpakāsāpeyyāti imaṃ ayye gahetvā gacchāti aññaṃ 
 na āṇāpeyya  Sesamettha uttānameva  Dhuranikkhepasamuṭṭhānaṃ 
 akiriyā saññāvimokkhaṃ sacittakaṃ lokavajjaṃ kāyakammaṃ vacīkammaṃ 
 akusalacittaṃ dukkhavedananti  
                       Dasamasikkhāpadaṃ  
                    Gabbhinīvaggo sattamo  
      {    } Kumārībhūtavaggassa paṭhamadutiyatatiyasikkhāpadāni tīhi 
 gihigatasikkhāpadehi sadisāneva  Yā pana tā sabbapaṭhamā dve 
 mahāsikkhamānā tā atikkantavīsavassāti veditabbā tā gihigatā 
 vā hontu agihigatā vā sikkhamānā icceva vattabbā  
 Gihigatāti vā kumārībhūtāti vā na vattabbā  Gihigatāya dasavassakāle 
 sikkhāsammatiṃ datvā dvādasavassakāle upasampadā kātabbā  
 Ekādasavassakāle datvā terasavassakāle kātabbā  Dvādasaterasa 
 cuddasapaṇṇarasasoḷasasattarasaaṭṭhārasavassakāle sammatiṃ datvā 
 vīsativassakāle upasampadā kātabbā  Aṭṭhārasavassakālato 
 paṭṭhāya ca panāyaṃ gihigatātipi kumārībhūtātipi vattuṃ vaṭṭati  
 Kumārībhūtā pana gihigatāti na vattabbā  Kumārībhūtā icceva 
 vattabbā  Mahāsikkhamānā pana gihigatātipi vattuṃ na vaṭṭati  
  
  
 page     
 Kumārībhūtātipi vattuṃ na vaṭṭati  Sikkhāsammatidānavasena pana tissopi 
 sikkhamānāti vattuṃ vaṭṭati  
                          Tatiyaṃ  
      {    } Catutthapañcamachaṭṭhesu sabbaṃ uttānameva  Sabbāni 
 tisamuṭṭhānāni  Catutthaṃ kiriyā saññāvimokkhaṃ sacittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedananti  Pañcamaṃ kiriyākiriyaṃ 
 saññāvimokkhaṃ sacittakaṃ paṇṇattivajjaṃ kāyakammaṃ vacīkammaṃ ticittaṃ 
 tivedananti  Yañcettha saṅghena paricchinditabbāti vuttaṃ tassa 
 upaparikkhitabbāti attho  Chaṭṭhaṃ kiriyā saññāvimokkhaṃ sacittakaṃ 
 lokavajjaṃ kāyakammaṃ vacīkammaṃ akusalacittaṃ dukkhavedananti  Yaṃ panettha 
 paricchinditvāti vuttaṃ tassa upaparikkhitvāti attho  
                          Chaṭṭhaṃ  
      {    } Sattame sabbaṃ uttānameva  Dhuranikkhepasamuṭṭhānaṃ kiriyā 
 saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ 
 dukkhavedananti  
                         Sattamaṃ  
      {    } Aṭṭhamepi sabbaṃ uttānameva  Samuṭṭhānādīni anantarasadisānevāti  
                         Aṭṭhamaṃ  
      {    } Navame  Sokavasanti saṅketaṃ katvā agacchamānā purisānaṃ 
 anto sokaṃ pavesetīti sokavasā  Taṃ sokavasaṃ  Tenāha 
  
  
 page     
 Sokavasā nāma paresaṃ dukkhaṃ uppādetīti  Athavā gharaṃ viya 
 gharasāmikā ayaṃpi purisasamāgamaṃ alabhamānā sokaṃ āvisati iti yaṃ 
 āvisati svāssā āvāso hotīti sokāvāsā  Tenāha sokaṃ 
 āvisatīti  Ajānantīti īdisā ayanti ajānamānā  Sesaṃ 
 uttānameva  Tisamuṭṭhānaṃ kiriyā saññāvimokkhaṃ sacittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedananti  
                          Navamaṃ  
      {    } Dasame  Anāpucchāti anāpucchitvā  Bhikkhunīhi dvikkhattuṃ 
 āpucchitabbaṃ pabbajjakāle ca upasampadakāle ca  Bhikkhūnaṃ pana 
 sakiṃ āpucchitepi vaṭṭati  {    } Ajānantīti mātādīnaṃ atthibhāvaṃ ajānantī  
 Sesaṃ uttānameva  Apubbasamuṭṭhānasīsaṃ catussamuṭṭhānaṃ vācato 
 kāyavācato vācācittato kāyavācācittato ca samuṭṭhāti  Kathaṃ  
 Abbhānakammādīsu kenacideva karaṇīyena khaṇḍasīmāyaṃ nisinnā pakkosatha 
 sikkhamānaṃ idheva naṃ upasampādessāmāti upasampādeti evaṃ vācato 
 ca samuṭṭhāti  Upassayato paṭṭhāya upasampādessāmīti vatvā 
 khaṇḍasīmaṃ gacchantiyā kāyavācato ca samuṭṭhāti  Dvasupi ṭhānesu 
 paṇṇattibhāvaṃ jānitvāva vītikkamaṃ karontiyā vācācittato 
 kāyavācācittato ca samuṭṭhāti  Ananujānāpetvā upasampādanato 
 kiriyākiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ 
 vacīkammaṃ ticittaṃ tivedananti  
                          Dasamaṃ  
  
  
 page     
      {        } Ekādasame  Parivāsiyachandadānenāti parivāsiyena 
 chandadānena  Tattha catubbidhapārivāsiyaṃ parisapārivāsiyaṃ rattipārivāsiyaṃ 
 chandapārivāsiyaṃ ajjhāsayapārivāsiyanti  Parisapārivāsiyaṃ nāma bhikkhū 
 kenacideva karaṇīyena sannipatitā honti  Atha megho vā uṭṭheti 
 ussāraṇā vā karīyati manussā vā ajjhottharantā āgacchanti 
 bhikkhū anokāso mayaṃ aññattha gacchāmāti chandaṃ avissajjetvāva 
 uṭṭhahanti  Idaṃ parisapārivāsiyaṃ  Kiñcāpi parisapārivāsiyaṃ chandassa 
 pana avisaṭṭhattā kammaṃ kātuṃ vaṭṭati  Puna bhikkhū uposathādīni 
 karissāmāti rattiṃ sannipatitvā yāva sabbe sannipatanti tāva 
 dhammaṃ suṇissāmāti ekaṃ ajjhesanti  Tasmiṃ dhammakathaṃ kathenteyeva 
 aruṇo uggacchi  Sace cātuddasikaṃ uposathaṃ karissāmāti nisinnā 
 paṇṇarasoti kātuṃ vaṭṭati  Sace paṇṇarasikaṃ kātuṃ nisinnā 
 pāṭipade anuposatho uposathaṃ kātuṃ na vaṭṭati  Aññaṃ pana 
 saṅghakiccaṃ kātuṃ vaṭṭati  Idaṃ rattipārivāsiyaṃ nāma  Puna bhikkhū 
 kiñcideva abbhānādisaṅghakammaṃ karissāmāti nisinnā honti  Tatreko 
 nakkhattapāṭhako bhikkhu evaṃ vadeti ajja nakkhattaṃ dāruṇaṃ mā 
 imaṃ kammaṃ karothāti  Te tassa vacanena chandaṃ vissajjetvā tatheva 
 nisinnā honti  Athañño āgantvā nakkhattaṃ paṭimānentaṃ attho 
 bālaṃ upaccagāti   vatvā kiṃ nakkhattena karothāti vadati  Idaṃ 
 chandapārivāsiyañceva ajjhāsayapārivāsiyañca  Etasmiṃ pārivāsiye 
 puna chandapārisuddhiṃ anānetvā kammaṃ kātuṃ na vaṭṭati  Vuṭṭhitāya 
  Footnote     jā  kh        tadaṭṭhakathā       
  
  
 page     
 Parisāyāti chandaṃ vissajjetvā kāyena vā chandavissajjanamatteneva vā 
 uṭṭhitāya  {    } Anāpatti avuṭṭhitāya parisāyāti chandaṃ avissajjetvā 
 avuṭṭhitāya anāpatti  Sesaṃ uttānameva  Tisamuṭṭhānaṃ kiriyā 
 saññāvimokkhaṃ sacittakaṃ paṇṇattivajjaṃ kāyakammaṃ vacīkammaṃ ticittaṃ 
 tivedananti  
                        Ekādasamaṃ  
      {    } Dvādasame  Upassayo na sammatīti vasanokāso nappahoti  
 Sesaṃ uttānameva  Samuṭṭhānādīni anantarasadisānevāti  
                        Dvādasamaṃ  
      {    } Terasame  Ekaṃ vassaṃ dveti ekantarike ekasmiṃ saṃvacchare 
 dve vuṭṭhāpeti  Sesaṃ uttānameva  Samuṭṭhānādīnipi 
 vuttasadisānevāti  
                      Terasamasikkhāpadaṃ  
                   Kumārībhūtavaggo aṭṭhamo  
      {    } Chattavaggassa paṭhamasikkhāpade  Sakiṃpi dhāreti āpatti 
 pācittiyassāti maggagamane ekappayogeneva divasaṃpi dhāreti ekāva 
 āpatti  Sace kaddamādīni patvā upāhanā omuñcitvā 
 chattameva dhārentī gacchati dukkaṭaṃ  Athāpi gacchādīni disvā 
 chattaṃ apanāmetvā upāhanāruḷhāva gacchati dukkaṭameva  Sace 
 chattaṃpi apanāmetvā upāhanāpi omuñcitvā puna dhāreti 
 pācittiyaṃ  Evaṃ payogagaṇanāya āpattiyo veditabbā  Sesaṃ 
  
  
 page     
 Uttānameva  Eḷakasamuṭṭhānaṃ kiriyā nosaññāvimokkhaṃ acittakaṃ 
 paṇṇattivajjaṃ kāyakammaṃ ticittaṃ tivedananti  
                       Paṭhamasikkhāpadaṃ  
      {    } Dutiye  Yānena yāyatīti etthāpi orohitvā punappunaṃ 
 abhiruhantiyā payogagaṇanāya āpattiyo  Sesaṃ paṭhame vuttanayamevāti  
                          Dutiyaṃ  
      {    } Tatiye  Vippakiriyiṃsūti mālāyo vippakiṇṇā  Idhāpi 
 omuñcitvā dhārentiyā payogagaṇanāya āpattiyo  Samuṭṭhānādīni 
 vuttanayāneva  Kevalaṃ idha akusalacittaṃ hotīti  
                          Tatiyaṃ  
      {    } Catutthe  Sīsūpagādīsu yaṃ yaṃ dhāreti tassa tassa vasena 
 vatthugaṇanāya āpattiyo veditabbā  Sesaṃ tatiye vuttanayameva  
                         Catutthaṃ  
      {    } Pañcame  Gandhavaṇṇakenāti gandhena vaṇṇakena ca  
 Sesaṃ uttānameva  Samuṭṭhānādīni tatiyasadisānevāti  
                         Pañcamaṃ  
      {    } Chaṭṭhe sabbaṃ pañcame vuttasadisamevāti  
                          Chaṭṭhaṃ  
      {        } Sattame  Ummaddāpeti āpatti pācittiyassāti ettha 
 hatthaṃ amocetvā ummajjane ekāva āpatti  Mocetvā 
  
  
 page     
 Mocetvā ummajjane payogagaṇanāya āpattiyo  Sambāhanepi 
 eseva nayo  Gilānāyāti antamaso maggagamanaparissamenāpi 
 sābādhāya  Āpadāsūti corabhayādīhi sarīrakampanādīsu  Sesaṃ 
 uttānameva  Samuṭṭhānādīni tatiyasadisānevāti  
                         Sattamaṃ  
      {    } Aṭṭhamādīsu tīsu sikkhamānāya sāmaṇeriyā gihiniyāti idameva 
 nānākaraṇaṃ  Sesaṃ sattame vuttasadisamevāti  
                          Dasamaṃ  
      {    } Ekādasame  Bhikkhussa puratoti abhimukhamevāti attho  
 Idaṃ pana upacāraṃ sandhāya kathitanti veditabbaṃ  Sesaṃ uttānameva  
 Kaṭhinasamuṭṭhānaṃ kāyavācato kāyavācācittato ca samuṭṭhāti 
 kiriyākiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ 
 ticittaṃ tivedananti  
                        Ekādasamaṃ  
      {        } Dvādasame  Anokāsakatanti asukasmiṃ nāma ṭhāne pucchāmīti 
 evaṃ akataokāsaṃ  Tenevāha anokāsakatanti anāpucchāti  
 Anuddissāti asukasmiṃ nāma ṭhāne pucchāmīti evaṃ aniyametvā kevalaṃ 
 pucchitabbaṃ atthi pucchāmi ayyāti evaṃ vatvā  Sesaṃ uttānameva  
 Padasodhammasamuṭṭhānaṃ vācato vācācittato ca samuṭṭhāti kiriyākiriyaṃ 
 nosaññāvimokkhaṃ acittakaṃ paṇṇattivajjaṃ vacīkammaṃ ticittaṃ tivedananti  
                        Dvādasamaṃ  
  
  
 page     
      {    } Terasame  Parikkhepaṃ atikkamantiyāti ekena pādena 
 atikkante dukkaṭaṃ dutiyena pācittiyaṃ  Upacārepi eseva nayo  
      {    } Acchinnacīvarikāyātiādīsu saṅkaccikacīvarameva cīvaranti veditabbaṃ  
 Āpadāsūti mahagghaṃ hoti saṅkaccikaṃ   pārupitvā gacchantiyāva upaddavo 
 uppajjati evarūpāsu āpadāsu anāpatti  Sesaṃ uttānameva  
 Eḷakalomasamuṭṭhānaṃ kiriyā nosaññāvimokkhaṃ acittakaṃ paṇṇattivajjaṃ 
 kāyakammaṃ ticittaṃ tivedananti  
                         Terasamaṃ  
                     Chattavaggo navamo  
      Uddiṭṭhā kho ayyāyo chassaṭṭhisatā pācittiyā dhammāti 
 ettha sabbāneva bhikkhunīnaṃ khuddakesu channavuti bhikkhūnaṃ dvenavutīti 
 aṭṭhāsītisatasikkhāpadāni tato sakalaṃ bhikkhunīvaggaṃ paramparabhojanaṃ 
 anatirittabhojanaṃ anatirittena abhihaṭṭhuṃpavāraṇaṃ paṇītabhojanaviññatti 
 acelakasikkhāpadaṃ duṭṭhullapaṭicchādanaṃ ūnavīsativassūpasampādanaṃ 
 mātugāmena saddhiṃ saṃvidhāya addhānagamanaṃ rājantepurappavesanaṃ santaṃ 
 bhikkhuṃ anāpucchā vikāle gāmappavesanaṃ nisīdanaṃ vassikasāṭikanti 
 imāni dvāvīsati sikkhāpadāni apanetvā sesāni satañca 
 chassaṭṭhī ca sikkhāpadāni pāṭimokkhuddesamaggena uddiṭṭhāni 
 hontīti veditabbāni  Tenāha uddiṭṭhā kho ayyāyo chassaṭṭhisatā 
 pācittiyā dhammāti  pe  Evametaṃ dhārayāmīti  
      Tatrāyaṃ saṅkhepato samuṭṭhānavinicchayo  Giraggasamajjaṃ cittāgāraṃ 
  Footnote     pāliyaṃ saṅkacchikanti dissati 
  
  
 page     
 Saṅghāṇiṃ itthālaṅkāro gandhavaṇṇako vāsitakapiññāko bhikkhunīādīhi 
 ummaddanaparimaddanāni imāni dasa sikkhāpadāni acittakāni 
 lokavajjāni  Ayaṃ panettha adhippāyo  Vināpi cittena 
 āpajjitabbattā acittakāni citte pana sati akusaleneva āpajjitabbattā 
 lokavajjāni avasesāni acittakāni paṇṇattivajjāneva  
 Corīvuṭṭhāpanaṃ gāmantaraārāmasikkhāpadaṃ gabbhinīvagge ādito paṭṭhāya 
 satta kumārībhūtavagge ādito paṭṭhāya pañca purisasaṃsaṭṭhaṃ 
 pārivāsiyacchandadānaṃ anuvassavuṭṭhāpanaṃ ekantarikavuṭṭhāpananti imāni 
 ekūnavīsati sikkhāpadāni sacittakāni paṇṇattivajjāni avasesāni 
 sacittakāni lokavajjānevāti  
      Samantapāsādikāya vinayasaṃvaṇṇanāya bhikkhunīvibhaṅge khuddakakaṇḍavaṇṇanā 
 niṭṭhitā  
                    
                 Pāṭidesanīyakaṇḍavaṇṇanā 
        pāṭidesanīyā nāma       khuddakānaṃ anantarā 
        ye dhammā aṭṭha āruḷhā  saṅkhepeneva saṅgahaṃ 
        tesaṃ pavattate esā     saṅkhepeneva vaṇṇanā  
      {    } Yāni hi ettha pāliyaṃ sappitelādīni niddiṭṭhāni tāniyeva 
 viññāpetvā bhuñjantiyā pāṭidesanīyā  Pālivinimuttakesu pana 
 sabbesu dukkaṭaṃ  Sesamettha uttānameva  Aṭṭhavidhaṃ panetaṃ 
  
  
 page     
 Pāṭidesanīyaṃ catussamuṭṭhānaṃ kāyato vācato kāyavācato 
 kāyavācācittato ca samuṭṭhāti kiriyā nosaññāmokkhaṃ acittakaṃ paṇṇattivajjaṃ 
 kāyakammaṃ vacīkammaṃ ticittaṃ tivedananti  
             Pāṭidesanīyakaṇḍavaṇṇanā niṭṭhitā  
        Sekhiyā pana uddiṭṭhā     ye dhammā pañcasattati 
        tesaṃ anantarāyeva       sattādhikaraṇavhayā 
        mahāvibhaṅge yo vutto    tesaṃ atthavinicchayo 
        bhikkhunīnaṃ vibhaṅgepi        tādisaṃyeva taṃ vidū 
        yasmā tasmā visuṃ tesaṃ    dhammānaṃ atthavaṇṇanā  
        Na vuttā tattha yā vuttā  vuttāyeva hi sā idhāti  
        Samantapāsādikāya vinayasaṃvaṇṇanāya bhikkhunīvibhaṅgavaṇṇanā 
                     niṭṭhitā  
        Ubhatopāṭimokkhānaṃ       vibhaṅgaṃ āha yaṃ jino 
        anantarāyena ayaṃ        niṭṭhitā tassa vaṇṇanā  
        Yathā tatheva sabbepi      sattā sabbāsavāpahaṃ 
        maggaṃ anantarāyena       patvā passantu nibbutinti  
 