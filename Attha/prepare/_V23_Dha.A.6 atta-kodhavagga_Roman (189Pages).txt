AṬṬHAKATHĀ Book      PĀḶI ROMAN 
 Dha A   attakodhavagga 
  
 Page       
  
 page   
                          Attavaggavaṇṇanā 
                     
                    Bodhirājakumāravatthu        
       attānañceti imaṃ dhammadesanaṃ satthā bhesakaḷāvane viharanto 
 bodhirājakumāraṃ ārabbha kathesi  
       So kira paṭhavītale aññehi pāsādehi asadisarūpaṃ ākāse 
 uppatamānaṃ viya kokanadannāma pāsādaṃ kāretvā vaḍḍhakiṃ pucchi 
 kiṃ tayā aññatthāpi evarūpo pāsādo katapubbo  udāhu 
 paṭhamasippameva te idanti  paṭhamasippameva devāti vutte  so 
 cintesi sace ayaṃ aññassāpi evarūpaṃ pāsādaṃ karissati  ayaṃ 
 pāsādo anacchariyo bhavissati imaṃ mayā māretuṃ vā hatthapāde 
 vāssa chindituṃ akkhīni vā uppātetuṃ vaṭṭati  evaṃ aññassa 
 pāsādaṃ na karissatīti  So tamatthaṃ attano piyasahāyakassa 
 sañjīvakaputtassa māṇavakassa kathesi  So cintesi nissaṃsayaṃ esa 
 vaḍḍhakiṃ nāsessati  anaggho sippiyo  mayi sante mā nassatu  
 saññamassa dassāmīti  So taṃ upasaṅkamitvā pāsāde te 
 kammaṃ niṭṭhitaṃ noti pucchitvā  niṭṭhitanti vutte  rājakumāro 
 taṃ nāsetukāmo  tasmā attānaṃ rakkheyyāsīti āha  Vaḍḍhakī 
 bhaddakante sāmi kataṃ mama ārocentena  ahamettha kattabbaṃ 
  
  
 page   
 Jānissāmīti vatvā  kiṃ samma amhākaṃ pāsāde te kammaṃ 
 niṭṭhitanti rājakumārena puṭṭho  na tāva deva niṭṭhitaṃ  bahuṃ 
 avasiṭṭhanti āha  kiṃ kammaṃ nāma avasiṭṭhanti  pacchā deva 
 ācikkhissāmi  dārūni tāva āharāpethāti  kiṃ dārūni nāmāti  
 nissārāni sukkhadārūni devāti  So āharāpetvā adāsi  Atha 
 naṃ āha deva ito paṭṭhāya mama santikaṃ nāgantabbaṃ  sukhumakammaṃ 
 karontassa hi aññena saddhiṃ sallāpe sati   vikkhepo hoti  
 āhāravelāya pana me bhariyāva āhāraṃ āharissatīti  Rājakumāro 
 sādhūti paṭissuṇi  Sopi ekasmiṃ gabbhe nisīditvā tāni dārūni 
 tacchetvā attano puttadārassa antonisīdanayoggaṃ garuḷasakuṇaṃ 
 katvā āhāravelāya  pana  bhariyaṃ āha gehe vijjamānakaṃ 
 sabbaṃ vikkīṇitvā hiraññasuvaṇṇaṃ gaṇhāhīti  Rājakumāropi 
 vaḍḍhakissa anikkhamanatthāya gehaṃ parikkhipāpetvā ārakkhaṃ ṭhapesi  
 Vaḍḍhakīpi sakuṇassa niṭṭhitakāle ajja sabbepi dārake gahetvā 
 āgaccheyyāsīti bhariyaṃ vatvā bhuttapātarāso puttadāraṃ sakuṇassa 
 kucchiyaṃ nisīdāpetvā vātapānena nikkhamitvā palāyi  So tesaṃ 
 deva vaḍḍhakī palāyatīti kandantānaṃyeva gantvā himavante 
 otaritvā ekaṃ nagaraṃ māpetvā tattha kaṭṭhavāhanarājā nāma jāto  
       Rājakumāropi pāsādamahaṃ karissāmīti satthāraṃ nimantetvā 
 pāsāde catujjātikagandhehi paribhaṇḍaṃ katvā paṭhamaummārato paṭṭhāya 
  Footnote     Sī  Yu  kathāsallapantassa me  
  
  
 page   
 Celapaṭikaṃ patthari  So kira aputtako  tasmā sacāhaṃ puttaṃ vā 
 dhītaraṃ vā lacchāmi  satthā imaṃ akkamissatīti cintetvā patthari  So 
 satthari āgate satthāraṃ pañcappatiṭṭhitena vanditvā pattaṃ gahetvā 
 pavisatha bhanteti āha  Satthā na pāvisi  So dutiyampi tatiyampi 
 yāci  Satthā appavisitvāva ānandattheraṃ olokesi  Thero 
 olokitasaññāyeva vatthānaṃ anakkamanabhāvaṃ ñatvā saṃhara rājakumāra 
 dussāni  na bhagavā celapaṭikaṃ akkamissati  pacchimaṃ janataṃ tathāgato 
 oloketīti dussāni saṃharāpesi  So dussāni saṃharitvā satthāraṃ 
 anto pavesetvā yāgukhajjakena santappetvā ekamantaṃ nisinno 
 vanditvā āha ahaṃ bhante tumhākaṃ upaṭṭhāko tikkhattuṃ saraṇaṃ gato  
 kucchigato ca kiramhi ekavāraṃ saraṇaṃ gato  dutiyampi taruṇadārakakāle  
 tatiyampi viññubhāvaṃ pattakāle tassa me kasmā celapaṭikaṃ na 
 akkamitthāti  kiṃ pana tvaṃ kumāra cintetvā celapaṭikaṃ attharīti  
 sace puttaṃ vā dhītaraṃ vā lacchāmi  satthā me celapaṭikaṃ 
 akkamissatīti idaṃ cintetvā bhanteti  tenāhaṃ kumāra na 
 akkaminti  kiṃ panāhaṃ bhante puttaṃ vā dhītaraṃ vā neva lacchāmīti  
 āma kumārāti  kiṃkāraṇā bhanteti  purimattabhāve jāyāya 
 saddhiṃ pamādaṃ āpannattāti  kismiṃ kāle bhanteti  Athassa 
 satthā atītaṃ āharitvā dassesi  
       atīte kira anekasatā manussā mahatiyā nāvāya samuddaṃ 
 pakkhandiṃsu  Nāvā samuddamajjhe bhijji  Dve jāyapatikā ekaṃ 
 phalakaṃ gahetvā antaradīpakaṃ pavisiṃsu  Sesā sabbe tattheva mariṃsu  
  
  
 page   
 Tasmiṃ kho pana dīpake mahāsakuṇasaṅgho vasati  Te aññaṃ khāditabbakaṃ 
 adisvā chātajjhattā sakuṇaṇḍakāni aṅgāre pacitvā khādiṃsu  
 tesu appahontesu  sakuṇacchāpe gahetvā pacitvā khādiṃsu  tesu 
 appahontesu  sakuṇe gahetvā khādiṃsu  evaṃ paṭhamavayepi majjhimavayepi 
 pacchimavayepi khādiṃsuyeva  ekasmiṃpi vaye appamādaṃ nāpajjiṃsu  Ekopi 
 ca nesaṃ appamādaṃ nāpajji  
       Satthā idantassa pubbakammaṃ dassetvā sace hi tvaṃ 
 kumāra tadā ekasmiṃpi vaye bhariyāya saddhiṃ appamādaṃ āpajjissa  
 ekasmiṃpi vaye putto vā dhītā vā uppajjeyya sace pana 
 vo ekopi appamatto abhavissa  taṃ paṭicca putto vā dhītā 
 vā uppajjissa kumāra attānaṃ hi piyaṃ maññamānena tīsupi 
 vayesu appamattena attā rakkhitabbo  evaṃ asakkontena 
 ekavayepi rakkhitabboyevāti vatvā gāthamāha 
          attānañce piyaṃ jaññā    rakkheyya naṃ surakkhitaṃ 
           tiṇṇamaññataraṃ yāmaṃ        paṭijaggeyya paṇḍitoti  
       Tattha yāmanti  satthā attano dhammissaratāya ceva 
 desanākusalatāya ca idha tiṇṇaṃ vayānaṃ aññataraṃ vayaṃ yāmanti katvā 
 dasseti  Tasmā evamettha attho veditabbo sace attānaṃ 
 piyaṃ jāneyya  rakkheyya naṃ surakkhitaṃ yathā so surakkhito hoti  
 evantaṃ rakkheyya  Tattha  sace gihī samāno attānaṃ rakkhissāmīti 
 upari pāsādatale susaṃvutaṃ gabbhaṃ pavisitvā sampannarakkho hutvā 
  
  
 page   
 Vasantopi pabbajito hutvā susaṃvute pidahitadvāravātapāne leṇe 
 viharantopi attānaṃ na rakkhatiyeva  Gihī samāno pana yathābalaṃ 
 dānasīlādīni puññāni karonto  pabbajito vā pana 
 vattappaṭivattapariyattimanasikāresu ussukkaṃ āpajjanto attānaṃ rakkhati 
 nāma  Evaṃ tīsu vayesu asakkonto aññatarasmiṃpi vaye paṇḍitapuriso 
 attānaṃ paṭijaggatiyeva  Sace hi gihibhūto paṭhamavaye khiḍḍāpasutatāya 
 kusalaṃ kātuṃ na sakkoti  Majjhimavaye appamattena hutvā kusalaṃ 
 kātabbaṃ  Sace majjhimavaye puttadāraṃ posento kusalaṃ kātuṃ na 
 sakkoti  pacchimavaye kātabbameva  Evaṃpi tena attā paṭijaggito va 
 hoti  Evaṃ akarontassa pana attā piyo nāma na hoti  
 apāyaparāyanameva naṃ karoti  Sace pana pabbajito paṭhamavaye 
 sajjhāyaṃ karonto dhārento vācento vattappaṭivattaṃ karonto 
 pamādaṃ āpajjati  majjhimavaye appamattena samaṇadhammo kātabbo  
 Sace pana paṭhamavaye uggahitapariyattiyā aṭṭhakathāvinicchayaṃ kāraṇañca 
 pucchanto majjhimavaye pamādaṃ āpajjati  pacchimavaye appamattena 
 samaṇadhammo kātabbo  Evaṃpi tena attā paṭijaggitova hoti  
 Evaṃ akarontassa pana attā piyo nāma na hoti  pacchānutāpeneva 
 naṃ tāpetīti  
       Desanāvasāne bodhirājakumāro sotāpattiphale patiṭṭhahi  
 Sampattaparisāyapi sātthikā dhammadesanā ahosīti  
                     Bodhirājakumāravatthu  
                        
  
  
 page   
                   Upanandasakyaputtavatthu        
       attānameva paṭhamanti imaṃ dhammadesanaṃ satthā jetavane 
 viharanto upanandaṃ sakyaputtaṃ ārabbha kathesi  
       So kira thero dhammakathaṃ kathetuṃ cheko  Tassa appicchatādip 
 paṭisaṃyuttaṃ dhammakathaṃ sutvā bahū bhikkhū taṃ cīvarehi pūjetvā 
 dhūtaṅgāni samādayiṃsu  Tehi vissaṭṭhaparikkhāre soeva gaṇhi  
 So ekasmiṃ antovasse upakkaṭṭhe janapadaṃ agamāsi  Atha naṃ 
 ekasmiṃ vihāre daharasāmaṇerā dhammakathikappemena bhante idha 
 vassaṃ upethāti vadiṃsu  idha kittakaṃ vassāvāsikaṃ labbhatīti 
 pucchitavā  tehi ekeko sāṭakoti vutte  tattha upāhanā 
 ṭhapetvā aññaṃ vihāraṃ agamāsi  dutiyaṃ vihāraṃ gantvā idha 
 kiṃ labbhatīti pucchitvā  dve sāṭakāti vutte  kattarayaṭṭhiṃ 
 ṭhapesi tatiyaṃ vihāraṃ gantvā idha kiṃ labbhatīti pucchitvā  
 tayo sāṭakāti vutte  udakatumbaṃ ṭhapesi catutthaṃ vihāraṃ 
 gantvā idha kiṃ labbhatīti pucchitvā  cattāro sāṭakāti 
 vutte  sādhu idha vasissāmīti tattha vassaṃ upagantvā 
 gahaṭṭhānañceva bhikkhūnañca dhammakathaṃ kathesi  Te naṃ bahūhi vatthehi 
 ceva cīvarehi ca pūjesuṃ  So vutthavasso itaresupi vihāresu sāsanaṃ 
 pesetvā mayā parikkhārassa ṭhapitattā vassāvāsikaṃ laddhabbaṃ  
 taṃ me pahiṇantūti sabbaṃ āharāpetvā yānakaṃ pūretvā pāyāsi  
  
  
 page   
 Athekasmiṃ vihāre dve daharabhikkhū dve sāṭake ekañca kambalaṃ 
 labhitvā tuyhaṃ sāṭakā hontu  mayhaṃ kambaloti bhājetuṃ 
 asakkontā maggasamīpe nisīditvā vivadanti  Te taṃ  theraṃ  
 āgacchantaṃ disvā bhante tumhe no bhājetvā dethāti vadiṃsu  
 tumheyeva bhājethāti  na sakkoma bhante  tumhe no bhājetvā 
 dethāti  mama vacane ṭhassathāti  āma ṭhassāmāti  tenahi sādhūti 
 so tesaṃ dve sāṭake datvā ayaṃ dhammakathaṃ kathentānaṃ amhākaṃ 
 pārupanaṃ hotūti   mahagghakambalaṃ   ādāya pakkāmi  Daharabhikkhū 
 vippaṭisārino hutvā satthu santikaṃ gantvā tamatthaṃ ārocesuṃ  
 Satthā na bhikkhave idānevesa tumhākaṃ santakaṃ gahetvā tumhe 
 vippaṭisārino karoti  pubbepi akāsiyevāti vatvā atītaṃ āhari  
       atītasmiṃ hi anutīracārī ca gambhīracārī cāti dve uddā 
 mahantaṃ rohitamacchaṃ labhitvā mayhaṃ sīsaṃ hotu  tava naṅguṭṭhanti 
 vivādāpannā bhājetuṃ asakkontā ekaṃ sigālaṃ disvā āhaṃsu 
 mātula imaṃ no bhājetvā dehīti  ahaṃ raññā vinicchayaṭṭhāne 
 ṭhapito  tattha ciraṃ nisīditvā jaṅghavihāratthāya āgatomhi  
 idāni me okāso natthīti  mātula mā evaṃ karotha  bhājetvāeva 
 no dethāti  mama vacane ṭhassathāti  ṭhassāma mātulāti  
 tenahi sādhūti so sīsaṃ chinditvā ekamante akāsi  naṅguṭṭhaṃ 
 ekamante katvā ca pana tātā yena vo anutīre caritaṃ  so 
  Footnote     Sī  Yu  pārupaṇāraho ti  Ma  pārupanāraho ti  
     Ma  mahagghaṃ kambalaṃ  
  
  
 page   
 Naṅguṭṭhaṃ gaṇhātu yena gambhīre caritaṃ  tassa sīsaṃ hotu ayaṃ 
 pana majjhimo khaṇḍo mama vinicchayadhamme ṭhitassa bhavissatīti te 
 saññāpento 
           anutīracārino naṅguṭṭhaṃ     sīsaṃ gambhīracārino  
            athāyaṃ majjhimo khaṇḍo     dhammaṭṭhassa bhavissatīti   
 imaṃ gāthaṃ vatvā majjhimakhaṇḍaṃ ādāya pakkāmi  Tepi vippaṭisārino 
 taṃ oloketvā aṭṭhaṃsu  
       Satthā imaṃ atītaṃ dassetvā evamesa atītepi tumhe 
 vippaṭisārino akāsiyevāti te bhikkhū saññāpetvā upanandaṃ 
 garahanto bhikkhave paraṃ ovadantena nāma paṭhamameva attā 
 paṭirūpe patiṭṭhāpetabboti vatvā imaṃ gāthamāha 
           attānameva paṭhamaṃ       paṭirūpe nivesaye  
            athaññamanusāseyya       na kilisseyya paṇḍitoti  
       Tattha paṭirūpe nivesayeti  anucchavike guṇe patiṭṭhāpeyya  
 Idaṃ vuttaṃ hoti yo appicchatādiguṇehi vā ariyavaṃsappaṭipadādīhi 
 vā paraṃ anusāsitukāmo  so attānameva paṭhamaṃ tasmiṃ guṇe 
 patiṭṭhāpeyya evaṃ patiṭṭhāpetvā athaññaṃ tehi guṇehi anusāseyya  
 Attānaṃ hi tattha anivesetvā kevalaṃ parameva anusāsamāno parato 
 nindaṃ labhitvā kilissati nāma  Tattha attānaṃ nivesetvā anusāsamāno 
 parato pasaṃsaṃ labhati tasmā na kilissati nāma  Evaṃ karonto 
  Footnote     khu  jā  sattaka        tadaṭṭhakathā        
  
  
 page   
 Paṇḍito na kilisseyyāti  
       Desanāvasāne te dve bhikkhū sotāpattiphale patiṭṭhahiṃsu  
 Mahājanassāpi sātthikā desanā ahosīti  
                     Upanandasakyaputtavatthu  
                       
                   Padhānikatissattheravatthu        
       attānañceti imaṃ dhammadesanaṃ satthā jetavane viharanto 
 padhānikatissattheraṃ ārabbha kathesi  
       So kira satthu santike kammaṭṭhānaṃ gahetvā pañcasate bhikkhū 
 ādāya araññe vassaṃ upagantvā āvuso dharamānakabuddhassa 
 vo santike kammaṭṭhānaṃ gahitaṃ  appamattā samaṇadhammaṃ karothāti 
 ovaditvā sayaṃ gantvā nipajjitvā supati  Te bhikkhū paṭhamayāme 
 caṅkamitvā majjhimayāme vihāraṃ pavisanti  So niddāyitvā 
 pabuddhakāle tesaṃ santikaṃ gantvā kiṃ tumhe nipajjitvā 
 niddāyissāmāti āgatā  sīghaṃ nikkhamitvā samaṇadhammaṃ karothāti 
 vatvā sayaṃ gantvā tatheva supati  Itare majjhimayāme bahi 
 caṅkamitvā pacchimayāme vihāraṃ pavisanti  So punapi pabujjhitvā 
 tesaṃ santikaṃ gantvā te vihārā nīharitvā sayaṃ puna gantvā 
 supateva  Tasmiṃ niccakālaṃ evaṃ karonte  te bhikkhū sajjhāyaṃ vā 
  
  
 page    
 Kammaṭṭhānaṃ vā manasikātuṃ nāsakkhiṃsu  Cittaṃ aññathattaṃ agamāsi  
 Te amhākaṃ ācariyo ativiya āraddhaviriyo  pariggaṇhissāma 
 nanti pariggaṇhantā tassa kiriyaṃ disvā naṭṭhamhāvuso  ācariyo 
 no tuccharavaṃ ravatīti vadiṃsu  Tesaṃ ativiya kilamantānaṃ ekabhikkhupi 
 visesaṃ nibbattetuṃ nāsakkhi  Te vutthavassā satthu santikaṃ gantvā 
 satthārā katappaṭisanthārā kiṃ bhikkhave appamattā hutvā 
 samaṇadhammaṃ karitthāti pucchitā tamatthaṃ ārocesuṃ  Satthā na 
 bhikkhave idāneva  pubbepesa tumhākaṃ antarāyamakāsiyevāti vatvā 
 tehi yācito 
           amātāpitusaṃvaḍḍho    anācariyakule vasaṃ 
            nāyaṃ kālamakālaṃ vā  abhijānāti kukkuṭoti 
 imaṃ akālaravakukkuṭajātakaṃ   vitthāretvā bhikkhave paraṃ ovadantena 
 nāma attā sudanto kātabbo  evaṃ ovadanto hi sudanto 
 hutvā dameti nāmāti vatvā imaṃ gāthamāha 
           attānañce tathā kayirā    yathaññamanusāsati  
            sudanto vata dametha        attā hi kira duddamoti  
       Tassattho yathā bhikkhu paṭhamayāmādīsu caṅkamitabbantivatvā 
 paraṃ ovadati  sayaṃ caṅkamanādīni adhiṭṭhahanto attānañce tathā 
 kayirā  yathaññamanusāsati  Evaṃ sante sudanto vata damethāti  
 yena guṇena paraṃ anusāsati tena attanā sudanto hutvā dameyya  
  Footnote     khu  jā  eka        tadaṭṭhakathā        
  
  
 page    
 Attā hi kira duddamoti ayaṃ hi attā nāma duddamo  Tasmā 
 yathā so sudanto hoti  tathā dametabboti  
         Desanāvasāne pañcasatāpi te bhikkhū arahattaṃ pāpuṇiṃsūti  
                    Padhānikatissattheravatthu  
                      
                 Kumārakassapattheramātuvatthu        
       attā hi attano nāthoti imaṃ dhammadesanaṃ satthā 
 jetavane viharanto kumārakassapattherassa mātaraṃ ārabbha kathesi  
       Sā kira rājagahanagare seṭṭhidhītā viññutaṃ pattakālato 
 paṭṭhāya pabbajjaṃ yāci  punappunaṃ yācamānāpi mātāpitūnaṃ santikā 
 pabbajjaṃ alabhitvā vayappattā patikulaṃ gantvā patidevatā hutvā 
 agāraṃ ajjhāvasi  Athassā na cirasseva kucchismiṃ gabbho patiṭṭhahi  
 Sā panassa patiṭṭhitabhāvaṃ ajānitvāva sāmikaṃ ārādhetvā 
 pabbajjaṃ yāci  Atha naṃ so mahantena sakkārena bhikkhunīupassayaṃ 
 netvā ajānanto devadattapakkhikānaṃ bhikkhunīnaṃ santike pabbājesi  
 Aparena samayena tassā gabbhinībhāvaṃ ñatvā tāhi kiṃ idanti 
 puṭṭhā   nāhaṃ ayye jānāmi kimetaṃ  sīlaṃ pana me arogamevāti 
  āha   Bhikkhuniyo taṃ devadattassa santikaṃ netvā ayaṃ bhikkhunī 
  Footnote     Sī  Ma  Yu  vuttā  
  
  
 page    
 Saddhāya pabbajitā  imissā mayaṃ gabbhassa patiṭṭhitakālaṃ na jānāma 
 kiṃdāni karomāti pucchiṃsu  Devadatto mā mayhaṃ ovādakārikānaṃ 
 bhikkhunīnaṃ ayaso uppajjatūti ettakameva cintetvā uppabbājetha 
 nanti āha  Taṃ sutvā sā daharā mā maṃ ayye nāsetha  
 nāhaṃ devadattaṃ uddissa pabbajitā  etha maṃ satthu santikaṃ 
 jetavanaṃ nethāti  Tā taṃ ādāya jetavanaṃ gantvā satthu 
 ārocesuṃ  Satthā tassā gihikāle gabbho patiṭṭhitoti jānantopi 
 paravādamocanatthaṃ rājānaṃ pasenadikosalaṃ mahāanāthapiṇḍikaṃ 
 cullaanāthapiṇḍikaṃ visākhaṃ upāsikaṃ aññāni ca mahākulāni pakkosāpetvā 
 upālittheraṃ āṇāpesi gaccha  imissā daharāya  bhikkhuniyā  
 catupparisamajjhe kammaṃ sodhehīti  Thero rañño purato visākhaṃ 
 pakkosāpetvā taṃ adhikaraṇaṃ paṭicchāpesi  Sā sāṇippākāraṃ 
 parikkhipāpetvā antosāṇiyaṃ tassā hatthapādanābhiudarapariyosānāni 
 oloketvā māsadivase mānetvā gihibhāve   imāya 
 gabbho laddhoti ñatvā therassa tamatthaṃ ārocesi  Athassā 
 thero parisamajjhe parisuddhabhāvaṃ patiṭṭhāpesi  Sā aparena samayena 
 padumuttarabuddhapādamūle patiṭṭhitappatthanaṃ   mahānubhāvaṃ puttaṃ vijāyi  
       Athekadivasaṃ rājā bhikkhunīupassayasamīpe gacchanto dārakasaddaṃ 
 sutvā kiṃ idanti pucchitvā  deva etissā bhikkhuniyā putto 
 jāto  tassesa saddoti vutte  taṃ kumāraṃ attano gharaṃ netvā 
  Footnote     gihikāleti bhavitabbaṃ         Sī  Ma  Yu  patthitapatthanaṃ  
  
  
 page    
 Dhātīnaṃ adāsi  Nāmaggahaṇadivase cassa kassapoti nāmaṃ katvā 
 kumāraparihārena vaḍḍhitattā kumārakassapoti sañjāniṃsu  So 
 kīḷāmaṇḍale dārake paharitvā  nimmātāpitikenamhā pahaṭāti 
 vutte  rājānaṃ upasaṅkamitvā deva maṃ nimmātāpitikoti vadanti  
 mātaraṃ me ācikkhathāti pucchitvā  raññā dhātiyo dassetvā 
 imā te mātaroti vutte  na ettakā mama mātaro  ekāya 
 me mātarā bhavitabbaṃ  taṃ me ācikkhathāti āha  Rājā na 
 sakkā imaṃ vañcetunti cintetvā tāta tava mātā bhikkhunī  tvaṃ 
 mayā bhikkhunīupassayā ānītoti  So tāvatakeneva samuppannasaṃvego 
 hutvā tāta pabbājetha manti āha  Rājā sādhu tātāti taṃ 
 mahantena sakkārena satthu santike pabbājesi  
       So laddhūpasampado kumārakassapattheroti paññāyi  So 
 satthu santike kammaṭṭhānaṃ gahetvā araññaṃ pavisitvā vāyamitvā 
 visesaṃ nibbattetuṃ asakkonto puna kammaṭṭhānaṃ visesetvā 
 gahessāmīti satthu santikaṃ āgantvā andhavane vihāsi  Atha naṃ 
 kassapabuddhakāle ekato samaṇadhammaṃ katvā anāgāmiphalaṃ patvā 
 brahmaloke nibbattabhikkhu brahmalokato āgantvā paṇṇarasa 
 pañhe pucchitvā ime pañhe ṭhapetvā satthāraṃ añño 
 byākātuṃ samattho natthi  gaccha  satthu santike imesaṃ atthaṃ 
 uggaṇhāti uyyojesi  So tathā katvā pañhavissajjanāvasāne 
 arahattaṃ pāpuṇi  
  
  
 page    
       Tassa pana nikkhantadivasato paṭṭhāya dvādasa vassāni mātu 
 bhikkhuniyā akkhīhi assūni pavattayiṃsu  Sā puttaviyogadukkhitā 
 assutinteneva mukhena bhikkhāya caramānā antaravīthiyaṃ theraṃ disvāva 
 putta puttāti viravantī taṃ gaṇhituṃ upadhāvamānā pavattitvā 
 pati  Sā thanehi khīraṃ muñcantehi uṭṭhahitvā allacīvarā gantvā 
 theraṃ gaṇhi  So cintesi sacāyaṃ mama santikā madhuravacanaṃ 
 labhissati  vinassissati thaddhameva katvā imāya saddhiṃ sallapissāmīti  
 Atha naṃ āha kiṃ karontī vicarasi  sinehamattaṃpi chindituṃ na 
 Sakkosīti  Sā aho kakkhaḷā   therassa kathāti cintetvā kiṃ 
 vadesi tātāti vatvā punapi tatheva vuttā cintesi ahaṃ imassa 
 kāraṇā dvādasa vassāni assūni nivāretuṃ   na sakkomi  ayaṃ 
 pana me thaddhahadayo  kiṃ me imināti puttasinehaṃ chinditvā 
 taṃdivasameva arahattaṃ pāpuṇi  
       Aparena samayena dhammasabhāyaṃ kathaṃ samuṭṭhāpesuṃ āvuso 
 devadattena evaṃ upanissayasampanno kumārakassapo ca therī ca 
 nāsitā  satthā pana tesaṃ patiṭṭhā jāto  aho buddhā nāma 
 lokānukampakāti  Satthā āgantvā kāya nuttha bhikkhave etarahi 
 kathāya sannisinnāti pucchitvā  imāya nāmāti vutte  na 
 bhikkhave idāneva ahaṃ imesaṃ paccayo ca patiṭṭhā ca jāto  
 pubbepi tesaṃ ahaṃ patiṭṭhā ahosiṃyevāti vatvā 
  Footnote     Sī  Yu  kakkhaḷāti natthi        Sī  Yu  dhāretuṃ  Ma  sandhāretuṃ  
  
  
 page    
           nigrodhameva seveyya     na sākhamupasaṃvase 
            nigrodhasmiṃ mataṃ seyyo    yañce sākhasmi jīvitanti 
 imaṃ nigrodhajātakaṃ   vitthārena kathetvā tadā sākhamigo devadatto 
 ahosi  parisāpissa devadattaparisāva  vārappattā migadhenu therī 
 ahosi  putto kumārakassapo  gabbhinīmigiyā jīvitaṃ pariccajitvā 
 gato nigrodhamigarājā pana ahamevāti jātakaṃ samodhānetvā 
 puttasinehaṃ chinditvā theriyā attanāva attano patiṭṭhānakatabhāvaṃ 
 pakāsento bhikkhave yasmā parassa attani ṭhitena saggaparāyanena 
 vā maggaparāyanena vā bhavituṃ na sakkā  tasmā attāva attano 
 nātho  kiṃ paro karissatīti vatvā imaṃ gāthamāha 
           attā hi attano nātho   ko hi nātho paro siyā 
            attanā hi sudantena      nāthaṃ labhati dullabhanti  
       Tattha nāthoti  patiṭṭhā  Idaṃ vuttaṃ hoti yasmā attani 
 ṭhitena attanā sampannena kusalaṃ katvā saggaṃ vā pāpuṇituṃ 
 maggaṃ vā bhāvetuṃ phalaṃ vā sacchikātuṃ sakkā  tasmā hi attā va 
 attano patiṭṭhā siyā  Paro ko nāma kassa patiṭṭhā siyā  
 attanāeva hi sudantena nibbisevanena arahattaphalasaṅkhātaṃ dullabhaṃ 
 nāthaṃ labhati  Arahattaṃ hi sandhāya nāthaṃ labhati dullabhanti vuttaṃ  
           Desanāvasāne bahū sotāpattiphalādīni pāpuṇiṃsūti  
                   Kumārakassapattheramātuvatthu  
  Footnote     khu  jā  eka       tadaṭṭhakathā        
  
  
 page    
                   Mahākālaupāsakavatthu        
       attanā hi kataṃ pāpanti imaṃ dhammadesanaṃ satthā jetavane 
 viharanto ekaṃ mahākālaṃ nāma sotāpannaṃ upāsakaṃ ārabbha 
 kathesi  
       So kira māsassa aṭṭha divase uposathiko hutvā vihāre 
 sabbarattiṃ dhammakathaṃ suṇāti  Atha rattiṃ corā ekasmiṃ gehe 
 sandhiṃ chinditvā bhaṇḍakaṃ gahetvā lohabhājanasaddena pabuddhehi 
 sāmikehi anubaddhā gahitabhaṇḍaṃ chaḍḍetvā palāyiṃsu  Sāmikāpi 
 te anubandhiṃsuyeva  Te disā pakkhandiṃsu  Eko pana vihāramaggaṃ 
 gahetvā mahākālassa sabbarattiṃ dhammakathaṃ sutvā pātova 
 pokkharaṇītīre mukhaṃ dhovantassa purato bhaṇḍakaṃ chaḍḍetvā palāyi  
 Core anubandhitvā āgatamanussā bhaṇḍakaṃ disvā tvaṃ no 
 gehe sandhiṃ chinditvā bhaṇḍakaṃ haritvā dhammaṃ suṇanto viya 
 vicarasīti taṃ gahetvā pothetvā māretvā chaḍḍetvā agamaṃsu  
 Atha naṃ pāto va pānīyaghaṭaṃ ādāya gatā daharasāmaṇerā disvā 
 vihāre dhammakathaṃ sutvā vasitaupāsako ayuttaṃ maraṇaṃ labhatīti 
 gantvā satthu ārocesuṃ  Satthā āma bhikkhave imasmiṃ attabhāve 
 kālena appaṭirūpaṃ maraṇaṃ laddhaṃ  pubbe katakammassa pana tena 
 yuttameva laddhanti vatvā tehi yācito tassa pubbakammaṃ kathesi 
       atīte kira bārāṇasīrañño vijite ekassa paccantagāmassa 
  
  
 page    
 Aṭavīmukhe corā viharanti    Rājā aṭavīmukhe ekaṃ rājabhaṭaṃ ṭhapeti    
 So bhatiṃ gahetvā manusse orato pāraṃ neti  pārato oraṃ āneti  
 Atheko manusso abhirūpaṃ attano bhariyaṃ cullayānakaṃ āropetvā 
 taṃ ṭhānaṃ agamāsi  Rājabhaṭo taṃ itthiṃ disvāva sañjātasineho  
 tena aṭaviṃ no sāmi atikkāmehīti vuttepi  idāni vikālo 
 jāto  pātova atikkāmessāmīti āha  sakālo sāmi  
 idāneva no nehīti  nivatta bho  amhākaṃyeva gehe āhāro 
 ca nivāso ca bhavissatīti  So neva nivattituṃ icchi  Itaro 
 purisānaṃ saññaṃ datvā yānakaṃ nivattāpetvā anicchantasseva 
 dvārakoṭṭhake nivāsaṃ datvā āhāraṃ paṭiyādāpesi  Tassa pana 
 gehe ekaṃ maṇiratanaṃ atthi  So taṃ tassa yānakantare pakkhipāpetvā 
 paccūsakāle corānaṃ paviṭṭhasaddaṃ kāresi  Athassa purisā maṇiratanaṃ 
 sāmi corehi gahitanti ārocesuṃ  So gāmadvāresu ārakkhaṃ 
 ṭhapetvā antogāmato nikkhamante vicināthāti āha  Itaropi 
 pātova yānakaṃ yojetvā pāyāsi  Athassa yānakaṃ sodhentā 
 attanā ṭhapitaṃ maṇiratanaṃ disvā santajjetvā tvaṃ maṇiṃ 
 gahetvā palāyasīti pothetvā gahito no sāmi coroti 
 gāmabhojakassa dassesuṃ  So bhaṭakassa vata me gehe nivāsaṃ 
 datvā bhattaṃ dinnaṃ  maṇiṃ gahetvā gato  gaṇhatha naṃ pāpapurisanti 
  Footnote     Sī  Yu  aṭavīmukhaṃ corā paharanti  Ma  aṭavīmukhe corā paharanti  
     Sī  Ma  Yu  porāṇa  ṭhapesi  
  
  
 page    
 Pothāpetvā māretvā chaḍḍāpesi  Idantassa pubbakammaṃ  So tato 
 cuto avīcimhi nibbattitvā tattha dīgharattaṃ pacitvā vipākāvasesena 
 attabhāvasate tatheva pothito maraṇaṃ pāpuṇi  
       Evaṃ satthā mahākālassa pubbakammaṃ dassetvā bhikkhave 
 evaṃ ime satte attanā katapāpakammameva catūsu apāyesu 
 abhimatthatīti vatvā imaṃ gāthamāha 
           attanā hi kataṃ pāpaṃ     atrajaṃ attasambhavaṃ 
            abhimatthati dummedhaṃ       vajiraṃ vamhayaṃ maṇinti  
       Tattha vajiraṃ vamhayaṃ maṇinti  vajiraṃ va amhamayaṃ maṇiṃ  Idaṃ 
 vuttaṃ hoti yathā pāsāṇamayaṃ pāsāṇasambhavaṃ vajiraṃ  tameva 
 amhamayaṃ maṇiṃ attano uṭṭhānaṭṭhānasaṅkhātaṃ pāsāṇamaṇiṃ khāditvā 
 chiddāchiddaṃ khaṇḍākhaṇḍaṃ katvā aparibhogaṃ karoti evameva attanā 
 kataṃ attani jātaṃ attasambhavaṃ pāpaṃ dummedhaṃ nippaññaṃ puggalaṃ 
 catūsu apāyesu abhimatthati viddhaṃsetīti  
        Desanāvasāne sampattabhikkhū sotāpattiphalādīni pāpuṇiṃsūti  
                     Mahākālaupāsakavatthu  
                       
  
  
 page    
                      Devadattavatthu        
       yassa accantadussīlyanti imaṃ dhammadesanaṃ satthā veḷuvane 
 viharanto devadattaṃ ārabbha kathesi  
       Ekasmiṃ hi divase bhikkhū dhammasabhāyaṃ kathaṃ samuṭṭhāpesuṃ 
 āvuso devadatto dussīlo pāpadhammo dussīlyakāraṇeneva 
 vaḍḍhitāya taṇhāya ajātasattuṃ saṅgaṇhitvā mahantaṃ lābhasakkāraṃ 
 nibbattetvā ajātasattuṃ pitu vadhe samādapetvā tena saddhiṃ 
 ekato hutvā nānappakārena tathāgatassa vadhāya parisakkīti  Satthā 
 āgantvā kāya nuttha bhikkhave etarahi kathāya sannisinnāti 
 pucchitvā  imāya nāmāti vutte  na bhikkhave idāneva  pubbepi 
 devadatto nānappakāreneva mayhaṃ vadhāya parisakkīti vatvā 
 kuruṅgajātakādīni kathetvā bhikkhave accantadussīlapuggalaṃ nāma 
 dussīlyakāraṇā uppannā taṇhā māluvā viya sālaṃ pariyonaddhitvā 
 sambhañjamānā nirayādīsu pakkhipatīti vatvā imaṃ gāthamāha 
           yassa accantadussīlyaṃ   māluvā sālamivotthataṃ  
            karoti so tathattānaṃ   yathā naṃ icchatī disoti  
       Tattha accantadussīlyanti  ekantadussīlabhāvo  Gihī vā 
 jātito paṭṭhāya dasa akusalakammapathe karonto  pabbajito vā 
 upasampannadivasato paṭṭhāya garukāpattiṃ āpajjamāno 
 accantadussīlo nāma  Idha pana yo dvīsu tīsu attabhāvesu dussīlo  
  
  
 page    
 Etassa gatiyā āgataṃ dussīlabhāvaṃ sandhāyetaṃ vuttaṃ  Dussīlabhāvoti 
 cettha dussīlassa cha dvārāni nissāya uppannā taṇhā veditabbā  
 Māluvā sālamivotthatanti  yassa puggalassa taṇhāsaṅkhātaṃ dussīlyaṃ  
 yathā nāma māluvā sālaṃ otthataṃ   deve vassante pattehi 
 udakaṃ paṭicchitvā sambhañjanavasena sabbatthakameva pariyonaddhati 
 evaṃ attabhāvaṃ   otthataṃ pariyonaddhitvā ṭhitaṃ  So māluvāya 
 sambhañjitvā bhūmiyaṃ pātiyamāno rukkho viya tāya dussīlyasaṅkhātāya 
 taṇhāya sambhañjitvā apāyesu pātiyamāno  yathā naṃ anatthakāmo 
 diso icchati tathā attānaṃ karoti nāmāti attho  
           Desanāvasāne bahū sotāpattiphalādīni pāpuṇiṃsūti  
                       Devadattavatthu  
                      
                   Saṅghabhedaparisakkanavatthu        
       sukarānīti imaṃ dhammadesanaṃ satthā veḷuvane viharanto 
 saṅghabhedaparisakkanaṃ ārabbha kathesi  
       Ekadivasaṃ hi devadatto saṅghabhedāya parisakkanto āyasmantaṃ 
 ānandaṃ piṇḍāya carantaṃ disvā attano adhippāyaṃ ārocesi  
 Taṃ sutvā thero satthu santikaṃ gantvā bhagavantaṃ etadavoca 
 idhāhaṃ bhante pubbaṇhasamayaṃ nivāsetvā pattacīvaramādāya rājagahaṃ 
  Footnote     Sī  Ma  Yu  otarantī           Yu  attabhāvanti natthi  
  
  
 page    
 Piṇḍāya pāvisiṃ addasā kho maṃ bhante devadatto rājagahe 
 piṇḍāya carantaṃ  disvāna yenāhaṃ tenupasaṅkami  upasaṅkamitvā 
 maṃ etadavoca ajjataggedānāhaṃ āvuso ānanda aññatreva 
 bhagavatā aññatra bhikkhusaṅghena   uposathaṃ karissāmi saṅghakammāni 
 cāti ajja bhagavā devadatto saṅghaṃ bhindissati  uposathañca 
 karissati saṅghakammāni cāti  Evaṃ vutte satthā 
           sukaraṃ sādhunā sādhu     sādhu pāpena dukkaraṃ  
            pāpaṃ pāpena sukaraṃ     pāpamariyehi dukkaranti 
 imaṃ udānaṃ   udānetvā ānanda attano ahitakammaṃ nāma sukaraṃ 
 hitakammameva dukkaranti vatvā imaṃ gāthamāha 
           sukarāni asādhūni       attano ahitāni ca  
            yaṃ ve hitañca sādhuñca   taṃ ve paramadukkaranti  
       Tassattho yāni kammāni asādhūni sāvajjāni ca 
 apāyasaṃvattanikāni katattāyeva attano ahitāni ca honti  tāni 
 sukarāni  Yaṃ pana katattā attano hitañca anavajjatthena sādhuñca 
 sugatisaṃvattanikañceva nibbānasaṃvattanikañca kammaṃ  taṃ pācīnaninnāya 
 gaṅgāya ubbattetvā pacchāmukhakaraṇaṃ viya atidukkaranti  
           Desanāvasāne bahū sotāpattiphalādīni pāpuṇiṃsūti  
                    Saṅghabhedaparisakkanavatthu  
                       
  Footnote     Sī  Yu  bhikkhusaṅghā      khu  u         
  
  
 page    
                     Kālattheravatthu        
       yo sāsananti imaṃ dhammadesanaṃ satthā jetavane viharanto 
 kālattheraṃ ārabbha kathesi  
       Sāvatthiyaṃ kirekā itthī mātuṭṭhāne ṭhatvā taṃ theraṃ upaṭṭhahati  
 Tassā paṭivissakagehe manussā satthu santike dhammaṃ sutvā gehaṃ 
 āgantvā aho buddhā nāma acchariyā  aho dhammadesanā madhurāti 
 pasaṃsanti  Sā  itthī  tesaṃ kathaṃ sutvā bhante ahaṃpi satthu 
 dhammadesanaṃ sotukāmāti tassa ārocesi  So mā tattha gacchīti taṃ 
 nivāresi  Sā punadivasepi yācamānā yāvatatiyaṃ tena nivāriyamānāpi 
 sotukāmāva ahosi  kasmā pana so taṃ nivāresīti  evaṃ 
 kirassa ahosi satthu santike dhammaṃ sutvā mayi bhijjissatīti  
 Sā ekadivasaṃ pātova bhuttapātarāsā uposathaṃ samādayitvā 
 amma sādhukaṃ ayyaṃ pariviseyyāsīti dhītaraṃ āṇāpetvā vihāraṃ 
 agamāsi  Dhītāpissā taṃ  bhikkhuṃ  āgatakāle sammā parivisitvā 
 kahaṃ mahāupāsikāti vuttā dhammassavanāya vihāraṃ gatāti 
 āha  So taṃ sutvāva kucchiyaṃ uṭṭhitena ḍāhena santappamāno 
 idāni sā mayi bhinnāti vegena gantvā satthu santike dhammaṃ 
 suṇamānaṃ disvā satthāraṃ āha bhante ayaṃ itthī dandhā 
 sukhumaṃ dhammakathaṃ na jānāti  imissā khandhādippaṭisaṃyuttaṃ sukhumaṃ 
 dhammakathaṃ akathetvā dānakathaṃ vā sīlakathaṃ vā kathetuṃ vaṭṭatīti  
  
  
 page    
 Satthā tassa ajjhāsayaṃ viditvā tvaṃ duppañño pāpikaṃ diṭṭhiṃ 
 nissāya buddhānaṃ sāsanaṃ paṭikkosasi  attaghātāyeva vāyamasīti 
 vatvā imaṃ gāthamāha 
        yo sāsanaṃ arahataṃ    ariyānaṃ dhammajīvinaṃ 
         paṭikkosati dummedho  diṭṭhiṃ nissāya pāpikaṃ  
         phalāni kaṇṭakasseva   attaghaññāya phallatīti  
       Tassattho yo dummedho puggalo attano sakkārahānibhayena 
 pāpikaṃ diṭṭhiṃ nissāya dhammaṃ vā sossāma  dānaṃ vā dassāmāti 
 vadante paṭikkosanto arahataṃ ariyānaṃ dhammajīvinaṃ buddhānaṃ sāsanaṃ 
 paṭikkosati  Tassa taṃ paṭikkosanaṃ sā ca pāpikā diṭṭhi 
 veḷusaṅkhātassa kaṇṭakassa phalāni viya hoti  tasmā yathā kaṇṭako 
 phalāni gaṇhanto attaghaññāya phallati attano ghātatthameva 
 phallati evaṃ sopi attano ghātāya phallatīti  Vuttaṃpi cetaṃ 
           phalaṃ ve kadaliṃ hanti      phalaṃ veḷuṃ  phalaṃ naḷaṃ  
            sakkāro kāpurisaṃ hanti   gabbho assatariṃ yathāti  
       Desanāvasāne upāsikā sotāpattiphale patiṭṭhahi  
 Sampattaparisāyapi sātthikā desanā ahosīti  
                       Kālattheravatthu  
                       
  
  
 page    
                   Cullakālaupāsakavatthu        
       attanā va kataṃ pāpanti imaṃ dhammadesanaṃ satthā jetavane 
 viharanto cullakālaupāsakaṃ ārabbha kathesi  
       Ekadivasaṃ hi mahākālavatthusmiṃ vuttanayeneva ummaṅgacorā 
 sāmikehi anubaddhā rattiṃ vihāre dhammakathaṃ sutvā pātova 
 vihārā nikkhamitvā sāvatthiṃ āgacchantassa upāsakassa purato 
 bhaṇḍakaṃ chaḍḍetvā palāyiṃsu  Manussā taṃ disvā ayaṃ rattiṃ 
 corakammaṃ katvā dhammaṃ suṇanto viya carati  gaṇhatha nanti taṃ 
 pothayiṃsu  Kumbhadāsiyo udakatitthaṃ gacchamānā taṃ disvā apetha 
 sāmi  nāyaṃ evarūpaṃ karotīti taṃ mocesuṃ  So vihāraṃ gantvā 
 bhante ahamhi manussehi nāsito  kumbhadāsiyo me nissāya 
 jīvitaṃ laddhanti bhikkhūnaṃ ārocesi  Bhikkhū tathāgatassa tamatthaṃ 
 ārocesuṃ  Satthā tesaṃ kathaṃ sutvā bhikkhave cullakālaupāsako 
 kumbhadāsiyo ceva nissāya attano ca akārakabhāvena jīvitaṃ labhi 
 ime hi nāma sattā attanā pāpakammaṃ katvā nirayādīsu attanā va 
 kilissanti  kusalaṃ katvā pana sugatiñceva nibbānañca gacchantā 
 attanāva visujjhantīti vatvā imaṃ gāthamāha 
         attanā va kataṃ pāpaṃ     attanā saṅkilissati 
          attanā akataṃ pāpaṃ      attanā va visujjhati 
          suddhi asuddhi paccattaṃ     nāñño aññaṃ visodhayeti  
  
  
 page    
       Tassattho yena attanā akusalakammaṃ kataṃ hoti  so catūsu 
 apāyesu dukkhaṃ anubhavanto attanāva saṅkilissati yena pana 
 attanā akataṃ pāpaṃ  so sugatiñceva nibbānañca gacchanto 
 attanāva visujjhati  Kusalakammasaṅkhātā suddhi akusalakammasaṅkhātā 
 ca asuddhi paccattaṃ kārakasattānaṃ attaniyeva vipaccati  Añño 
 puggalo aññaṃ puggalaṃ na visodhaye neva visodheti na kilesetīti 
  vuttaṃ hoti   
       desanāvasāne cullakālo sotāpattiphale patiṭṭhahi  
 Sampattaparisāyapi sātthikā dhammadesanā ahosīti  
                     Cullakālaupāsakavatthu  
                        
                    Attadatthattheravatthu        
       attadatthaṃ paratthenāti imaṃ dhammadesanaṃ satthā jetavane 
 viharanto attadatthattheraṃ ārabbha kathesi  
       Satthārā hi parinibbānakāle bhikkhave ahaṃ cātummāsaccayena 
 parinibbāyissāmīti vutte  uppannasaṃvegā sattasatā 
 puthujjanā bhikkhū satthu santikaṃ avijahitvāva kinnu kho āvuso 
 karissāmāti mantayamānā vicaranti  Attadatthatthero pana cintesi 
 satthā kira cātummāsaccayena parinibbāyissati  ahañcamhi 
  
  
 page    
 Avītarāgo  satthari dharamāneyeva arahattatthāya vāyamissāmīti  So 
 bhikkhūnaṃ santikaṃ na gacchati  Atha naṃ bhikkhū kasmā āvuso tvaṃ 
 neva amhākaṃ santikaṃ āgacchasi  na kiñci mantesīti vatvā 
 satthu santikaṃ netvā ayaṃ bhante evannāma karotīti ārocayiṃsu  
 So satthārāpi kasmā evaṃ karosīti vutto   tumhe kira bhante 
 cātummāsaccayena parinibbāyissatha  ahaṃ tumhesu dharantesuyeva 
 arahattappattiyā vāyamāmīti  Satthā tassa sādhukāraṃ datvā 
 bhikkhave yassa mayi sineho atthi  tena attadatthattherena   
 viya bhavituṃ vaṭṭati na hi gandhādīhi pūjentā maṃ pūjenti  
 dhammānudhammappaṭipattiyā pana maṃ pūjenti tasmā aññenapi 
 attadatthasadisena bhavitabbanti vatvā imaṃ gāthamāha 
           attadatthaṃ paratthena   bahunāpi na hāpaye  
            attadatthamabhiññāya    sadatthappasuto siyāti  
       Tassattho gihibhūto tāva kākaṇikamattaṃpi attano atthaṃ 
 sahassamattenāpi parassa atthena na hāpaye  Kākaṇikamattopi 
 hissa attadatthova khādanīyaṃ vā bhojanīyaṃ vā nipphādeti  na 
 parattho  Idaṃ pana evaṃ akathetvā kammaṭṭhānasīsena kathitaṃ  Tasmā 
 attadatthaṃ na hāpemīti bhikkhunā saṅghassa uppannaṃ 
 cetiyappaṭisaṅkharaṇādikiccaṃ vā upajjhāyādivattaṃ vā na hāpetabbaṃ  
 abhisamācārikavattaṃ hi pūrentoyeva ariyaphalādīni sacchikaroti  Tasmā 
  Footnote     Sī  Ma  Yu  vutte      attadatthenāti yuttataraṃ  
  
  
 page    
 Ayaṃpi attadatthova  Yo pana accāraddhavipassako ajja ajjevāti 
 paṭivedhaṃ patthayamāno vicarati  tena upajjhāyādivattānipi hāpetvā   
 attano kiccameva kātabbaṃ  Evarūpaṃ hi attadatthamabhiññāya ayaṃ 
 me attano atthoti sallakkhetvā  sadatthappasuto siyāti   
 tasmiṃ sake atthe uyyuttappayutto bhaveyyāti  
       Desanāvasāne so thero arahatte patiṭṭhahi  Sampattabhikkhūnaṃpi 
 sātthikā desanā ahosīti  
                     Attadatthattheravatthu  
                   Attavaggavaṇṇanā niṭṭhitā  
                      Dvādasamo vaggo  
                        
  Footnote     Yu  bhāvetvā  
  
  
 page    
                         Lokavaggavaṇṇanā 
                       
                      Daharabhikkhuvatthu        
       hīnaṃ dhammanti imaṃ dhammadesanaṃ satthā jetavane viharanto 
 aññataraṃ daharabhikkhuṃ ārabbha kathesi  
       Aññataro kira thero daharabhikkhunā saddhiṃ pātova visākhāya 
 gehaṃ agamāsi  Visākhāya gehe pañcasatānaṃ bhikkhūnaṃ dhuvayāgu niccaṃ 
 paññattā hoti  Thero tattha yāguṃ pivitvā daharaṃ nisīdāpetvā 
 sayaṃ aññaṃ gehaṃ agamāsi  Tena ca samayena visākhāya puttassa 
 dhītā ayyikāya ṭhāne ṭhatvā bhikkhūnaṃ veyyāvaccaṃ karoti  Sā 
 tassa daharassa udakaṃ parissāventī cāṭiyaṃ attano mukhanimittaṃ 
 disvā hasi  Daharopi taṃ oloketvā hasi  Sā taṃ hasamānaṃ 
 disvā     bdpicturechinnasīso hasatīti āha  Atha naṃ daharo tvaṃ chinnasīsā  
 mātāpitaropi te chinnasīsāti akkosi  Sā rodamānā mahānase 
 ayyikāya santikaṃ gantvā  kimidaṃ ammāti vutte  tamatthaṃ 
 ārocesi  Sā daharassa santikaṃ āgantvā bhante mā kujjhi  na etaṃ 
 chinnakesanakhassa chinnanivāsanapārupanassa majjhe chinnakapālamādāya 
 bhikkhāya carantassa ayyassa atigarukanti āha  Daharo āma 
 upāsike  tvaṃ mama chinnakesādibhāvaṃ jānāsi imissā maṃ chinnasīsoti 
  
  
 page    
 Katvā akkosituṃ vaṭṭissatīti  Visākhā neva daharaṃ saññāpetuṃ 
 asakkhi na dārikaṃ  Tasmiṃ khaṇe thero āgantvā kimidaṃ upāsiketi 
 pucchitvā tamatthaṃ sutvā daharaṃ ovadanto āha apehi āvuso  
 nāyaṃ chinnakesanakhavatthassa majjhe chinnakapālaṃ ādāya bhikkhāya 
 carantassa akkosi  tuṇhī hohīti  āma bhante  kiṃ tumhe 
 attano upaṭṭhāyikaṃ atajjitvā maṃ tajjissatha  maṃ chinnasīsoti 
 akkosituṃ vaṭṭissatīti  Tasmiṃ khaṇe satthā āgantvā kimidanti 
 pucchi  Visākhā ādito paṭṭhāya taṃ pavattiṃ ārocesi  Satthā 
 tassa daharassa sotāpattiphalūpanissayaṃ disvā mayā imaṃ daharaṃ 
 anuvattituṃ vaṭṭatīti cintetvā visākhaṃ āha kiṃ pana visākhe tava 
 dārikāya chinnakesādimattakeneva mama sāvake chinnasīse katvā 
 akkosituṃ vaṭṭatīti  Daharo tāvadeva uṭṭhāya añjaliṃ paggahetvā 
 bhante etaṃ pañhaṃ tumhe suṭṭhu jānātha  amhākaṃ upajjhāyo 
 ca mahāupāsikā ca suṭṭhu na jānantīti āha  Satthā daharassa 
 attano anukūlabhāvaṃ ñatvā kāmaguṇaṃ ārabbha hasanabhāvo nāma 
 hīno dhammo  hīnañca nāma dhammaṃ sevituṃ pamādena ca saddhiṃ 
 saṃvasituṃ na vaṭṭatīti vatvā imaṃ gāthamāha 
       hīnaṃ dhammaṃ na seveyya    pamādena na saṃvase  
        micchādiṭṭhiṃ na seveyya   na siyā lokavaḍḍhanoti  
       Tattha hīnaṃ dhammanti  pañcakāmaguṇadhammaṃ  So hi hīnena 
  
  
 page    
 Janena   antamaso oṭṭhagoṇādīhipi paṭisevitabbo  hīnesu ca 
 nirayādīsu ṭhānesu nibbattāpetīti hīno nāma taṃ na seveyya  
 Pamādenāti  sativossaggalakkhaṇena pamādenāpi na saṃvaseyya  
 Na seveyyāti  micchādiṭṭhiṃ na gaṇheyya  Lokavaḍḍhanoti  yo 
 hi evaṃ karoti  so lokavaḍḍhano nāma hoti tasmā evaṃ 
 akaraṇena   siyā lokavaḍḍhanoti    
       Desanāvasāne daharo sotāpattiphale patiṭṭhahi  Sampattānaṃpi 
 sātthikā desanā ahosīti  
                       Daharabhikkhuvatthu  
                        
                      Suddhodanavatthu        
       uttiṭṭhe nappamajjeyyāti imaṃ dhammadesanaṃ satthā 
 nigrodhārāme viharanto pitaraṃ ārabbha kathesi  
       Ekasmiṃ hi samaye satthā paṭhamagamanena kapilavatthupuraṃ gantvā 
  Footnote     Sī  Yu  so hi hīno dhammo  
     ito paraṃ nakāro naṭṭho viya khāyati  
     evaṃ amhākaṃ mati  na siyā lokavaḍḍhanoti  niratthakameva lokavaḍḍhano 
  na bhaveyYu  yathā tiṇaṃ vaḍḍhamānaṃ niratthakameva khettaṃ vaḍḍheti pūreti  
  evaṃ hīno puggalo uppajjamāno niratthakameva lokaṃ vaḍḍheti pūreti  
  lokajaṭito lokakhānūti atthoti  Sī  Ma  Yu  potthakesu pana 
  akaraṇena na siyā lokavaḍḍhanoti khāyati  
  
  
 page    
 Ñātīhi katappaccuggamano nigrodhārāmaṃ gantvā ñātīnaṃ mānaṃ 
 bhindanatthāya ākāse ratanacaṅkamaṃ māpetvā tattha caṅkamanto 
 dhammaṃ desesi  Ñātayo pasannacittā suddhodanamahārājaṃ ādiṃ 
 katvā vandiṃsu  Tasmiṃ ñātisamāgame pokkharavassaṃ vassi  Taṃ 
 ārabbha mahājanena kathāya samuṭṭhāpitāya na bhikkhave idāneva  
 pubbepi mayhaṃ ñātisamāgame pokkharavassaṃ vassiyevāti vatvā 
 vessantarajātakaṃ   kathesi  Dhammadesanaṃ sutvā pakkamantesu ñātīsu 
 ekopi satthāraṃ na nimantesi  Rājāpi mayhaṃ putto mama gehaṃ 
 anāgantvā kahaṃ gamissatīti animantetvāva agamāsi gantvā 
 ca pana gehe vīsatiyā bhikkhusahassānaṃ yāguādīni paṭiyādāpetvā 
 āsanāni paññāpesi  Punadivase satthā nagaraṃ piṇḍāya pavisanto 
 kiṃ nu kho atītabuddhā pitu nagaraṃ patvā ujukameva ñātikulaṃ 
 pavisiṃsu udāhu paṭipāṭiyā piṇḍāya cariṃsūti āvajjanto paṭipāṭiyā 
 cariṃsūti disvā paṭhamagehato paṭṭhāya piṇḍāya caranto pāyāsi  
 Rāhulamātā pāsādatale nisinnāva disvā taṃ pavattiṃ rañño 
 ārocesi  Rājā sāṭakaṃ saṇṭhapento vegena nikkhamitvā 
 satthāraṃ vanditvā āha putta kasmā maṃ nāsesi  ativiya 
 me piṇḍāya carantena lajjā uppāditā  ayuttaṃ nāma te 
 kataṃ  imasmiṃyeva nagare suvaṇṇasivikādīhi caritvā piṇḍāya carituṃ 
 vaṭṭati kiṃ maṃ lajjāpesīti  nāhantaṃ mahārāja lajjāpemi  
  Footnote     khu  jā  mahā         tadaṭṭhakathā         
  
  
 page    
 Attano pana kulavaṃsaṃ anuvattāmīti  kiṃ pana tāta piṇḍāya 
 caritvā jīvanaṃ mama vaṃsoti  neso mahārāja tava vaṃso  mama 
 paneso vaṃso anekāni hi buddhasahassāni piṇḍāya caritvāva 
 jīviṃsūti vatvā dhammaṃ desento imā gāthā abhāsi 
        uttiṭṭhe nappamajjeyya     dhammaṃ sucaritaṃ care  
         dhammacārī sukhaṃ seti        asmiṃ loke paramhi ca  
         dhammaṃ care sucaritaṃ         na taṃ duccaritaṃ care  
         dhammacārī sukhaṃ seti        asmiṃ loke paramhi cāti  
       Tattha uttiṭṭheti  uṭṭhahitvā paresaṃ gharadvāre ṭhatvā 
 gahetabbapiṇḍe  Nappamajjeyyāti  piṇḍacārikavattaṃ hi parihāpetvā 
 paṇītabhojanāni pariyesanto uttiṭṭhe pamajjati nāma  sapadānaṃ 
 piṇḍāya caranto pana nappamajjati nāma  Evaṃ karonto 
 uttiṭṭhe nappamajjeyya  Dhammanti  anesanaṃ pahāya sapadānaṃ 
 caranto tameva bhikkhācariyadhammaṃ sucaritaṃ careyya  Sukhaṃ setīti 
 desanāmattametaṃ      bhikkhācariyadhammaṃ caranto dhammacārī idha loke 
 ca paraloke ca catūhipi iriyāpathehi sukhaṃ viharatīti attho  Na taṃ 
 duccaritanti  vesiyādibhede agocare caranto bhikkhācariyadhammaṃ 
 duccaritaṃ carati nāma  Evaṃ acaritvā taṃ dhammaṃ care sucaritaṃ  na 
 taṃ duccaritaṃ care  Sesaṃ vuttatthameva  
  Footnote     Sī  Ma  Yu  etthantare evaṃpanetanti atthi  
  
  
 page    
       Desanāvasāne rājā sotāpattiphale patiṭṭhahi  Sampattānaṃpi 
 sātthikā desanā ahosīti  
                       Suddhodanavatthu  
                         
                     Vipassakabhikkhuvatthu        
       yathā bubbuḷakaṃ passeti imaṃ dhammadesanaṃ satthā jetavane 
 viharanto pañcasate vipassake bhikkhū ārabbha kathesi  
       Te kira satthu santike kammaṭṭhānaṃ gahetvā araññaṃ pavisitvā 
 vāyamantāpi appattavisesā visesetvā kammaṭṭhānaṃ gahessāmāti 
 satthu santikaṃ āgacchantā antarāmagge marīciṃ disvā marīcikammaṭṭhānaṃ 
 bhāventāva āgamiṃsu  Tesaṃ vihāraṃ paviṭṭhakkhaṇeyeva devo vassi  
 Te tattha tattha pamukhesu ṭhatvā dhārāvegena uṭṭhahitvā bhijjante 
 bubbuḷake disvā ayaṃpi attabhāvo uppajjitvā bhijjanatthena 
 bubbuḷasadisoyevāti ārammaṇaṃ gaṇhiṃsu  Satthā gandhakuṭiyaṃ nisinnova 
 te bhikkhū oloketvā tehi saddhiṃ kathento viya obhāsaṃ 
 pharitvā imaṃ gāthamāha 
          yathā bubbuḷakaṃ passe      yathā passe marīcikaṃ  
           evaṃ lokaṃ avekkhantaṃ     maccurājā na passatīti  
       Tattha marīcikanti  māyaṃ  Māyā hi dūratova 
  
  
 page    
 Gehasaṇṭhānādivasena upaṭṭhitāpi upagacchantānaṃ agayhupagā rittakatucchakāva  
 tasmā yathā uppajjitvā bhijjanatthena bubbuḷakaṃ  rittatucchādibhāvena 
 māyaṃ passeyya  evaṃ khandhādilokaṃ avekkhantaṃ maccurājā na passatīti 
 attho  
       Desanāvasāne te bhikkhū ṭhitaṭṭhāneyeva arahattaṃ pāpuṇiṃsūti  
                      Vipassakabhikkhuvatthu  
                       
                    Abhayarājakumāravatthu        
       etha passathimaṃ lokanti imaṃ dhammadesanaṃ satthā veḷuvane 
 viharanto abhayarājakumāraṃ ārabbha kathesi  
       Tassa kira paccantaṃ vūpasametvā āgatassa pitā bimbisāro 
 tusitvā ekaṃ naccagītakusalaṃ nāṭakitthiṃ datvā sattāhaṃ rajjamadāsi  
 So sattāhaṃ gehā bahi anikkhantova rajjasiriṃ anubhavitvā 
 aṭṭhame divase nadītitthaṃ gantvā nahātvā uyyānaṃ pavisitvā 
 santatimahāmatto viya tassā itthiyā naccagītaṃ passanto nisīdi  
 Sāpi taṃkhaṇaṃyeva santatimahāmattassa nāṭakitthī viya satthakavātānaṃ 
 vasena kālamakāsi  Kumāro tassā kālakiriyāya uppannasoko 
 na me imaṃ sokaṃ ṭhapetvā satthāraṃ añño nibbāpetuṃ 
 sakkhissatīti satthāraṃ upasaṅkamitvā bhante sokaṃ me nibbāpethāti 
  
  
 page    
 Āha  Satthā taṃ samassāsetvā tayā hi kumāra imissā itthiyā 
 evameva matakāle rodantena pavattitānaṃ assūnaṃ anamatagge saṃsāre 
 pamāṇaṃ natthīti vatvā tāya desanāya sokassa tanubhāvaṃ ñatvā 
 kumāra mā soci  bālajanānaṃ saṃsīdanaṭṭhānametanti vatvā imaṃ 
 gāthamāha 
          etha passathimaṃ lokaṃ     cittaṃ rājarathūpamaṃ  
           yattha bālā visīdanti    natthi saṅgo vijānatanti  
       Tattha etha passathāti rājakumārameva sandhāyāha  Imaṃ 
 lokanti  imaṃ khandhalokādisaṅkhātaṃ attabhāvaṃ  Cittanti  
 sattaratanādivicittaṃ rājarathaṃ viya vatthālaṅkārādivicittaṃ  Yattha bālāti  
 yasmiṃ attabhāve bālā eva visīdanti  Vijānatanti  vijānantānaṃ 
 pana paṇḍitānaṃ ettha rāgasaṅgādīsu ekopi saṅgo natthīti attho  
       Desanāvasāne rājakumāro sotāpattiphale patiṭṭhahi  Sampattānaṃpi 
 sātthikā dhammadesanā ahosīti  
                     Abhayarājakumāravatthu  
                        
  
  
 page    
                    Sammajjanattheravatthu        
       yo ca pubbe pamajjitvāti imaṃ dhammadesanaṃ satthā 
 jetavane viharanto sammajjanattheraṃ ārabbha kathesi  
       So kira pāto vā sāyaṃ vāti velaṃ   pamāṇaṃ akatvā 
 abhikkhaṇaṃ sammajjanto vicarati  So ekadivasaṃ sammajjaniṃ gahetvā 
 divāṭṭhāne nisinnassa revatattherassa santikaṃ gantvā ayaṃ 
 mahākusīto  janassa saddhādeyyaṃ bhuñjitvā āgantvā nisīdati 
 kinnāmetassa sammajjaniṃ gahetvā ekaṃ ṭhānaṃ sammajjituṃ na vaṭṭatīti 
 āha  Thero ovādamassa dassāmīti cintetvā ehāvusoti 
 āha  kiṃ bhanteti  gaccha  nahātvā ehīti  So tathā akāsi  
 Atha naṃ thero ekamantaṃ nisīdāpetvā ovadanto āha āvuso 
 bhikkhunā nāma na sabbakālaṃ sammajjantena vicarituṃ vaṭṭati  pātoeva 
 pana sammajjitvā piṇḍāya caritvā piṇḍapātappaṭikkantena 
 āgantvā rattiṭṭhāne vā divāṭṭhāne vā nisinnena dvattiṃsākāraṃ 
 sajjhāyitvā attabhāve khayavayaṃ paṭṭhapetvā sāyaṇhe uṭṭhāya 
 sammajjituṃ vaṭṭati  niccakālaṃ asammajjitvā attanopi nāma 
 okāso kātabboti  So therassa ovāde ṭhatvā na cirasseva 
 arahattaṃ pāpuṇi  Taṃ taṃ ṭhānaṃ ukkalāpaṃ ahosi  Atha naṃ bhikkhū 
 āhaṃsu āvuso sammajjanatthera taṃ taṃ ṭhānaṃ ukkalāpaṃ kasmā na 
 sammajjasīti  bhante mayā pamādakāle evaṃ kataṃ  idānimhi 
  Footnote     Sī  Yu  velāYu  
  
  
 page    
 Appamattoti  Bhikkhū ayaṃ thero aññaṃ byākarotīti satthu 
 ārocesuṃ  Satthā āma bhikkhave  mama putto pubbe pamādakāle 
 sammajjanto vicari  idāni pana maggaphalasukhena vītināmento na 
 sammajjatīti vatvā imaṃ gāthamāha 
          yo ca pubbe pamajjitvā   pacchā so nappamajjati  
           somaṃ lokaṃ pabhāseti      abbhā muttova candimāti  
       Tassattho yo puggalo pubbe vattappaṭivattakaraṇena vā 
 sajjhāyādīhi vā pamajjitvā pacchā maggaphalasukhena vītināmento 
 nappamajjati  so abbhādīhi mutto cando viya okāsalokaṃ 
 maggaññāṇena imaṃ khandhādilokaṃ obhāseti ekālokaṃ karotīti  
           Desanāvasāne bahū sotāpattiphalādīni pāpuṇiṃsūti  
                     Sammajjanattheravatthu  
                        
                   Aṅgulimālattheravatthu        
       yassa pāpaṃ kataṃ kammanti imaṃ dhammadesanaṃ satthā jetavane 
 viharanto aṅgulimālattheraṃ ārabbha kathesi  
       Vatthu aṅgulimālasuttavaseneva   veditabbaṃ  Thero pana satthu santike 
 pabbajitvā arahattaṃ pāpuṇi  Athakho āyasmā aṅgulimālo rahogato 
 paṭisallīno vimuttisukhaṃ paṭisaṃvedi  tāyaṃ velāyaṃ imaṃ udānaṃ udānesi 
  Footnote     Ma  Ma         pa  sū        
  
  
 page    
         yo ca pubbe pamajjitvā    pacchā so nappamajjati  
          somaṃ lokaṃ pabhāseti       abbhā muttova candimāti  
  ādinā nayena  udānaṃ udānetvā anupādisesāya nibbānadhātuyā 
 parinibbāyi  
       Bhikkhū kahaṃ nu kho āvuso thero uppannoti dhammasabhāyaṃ 
 kathaṃ samuṭṭhāpesuṃ  Satthā āgantvā kāya nuttha bhikkhave etarahi 
 kathāya sannisinnāti pucchitvā  bhante aṅgulimālattherassa 
 nibbattaṭṭhānakathāyāti vutte  parinibbuto bhikkhave mama puttoti  
 bhante ettake manusse māretvā parinibbutoti  āma bhikkhave  
 so hi pubbe ekaṃ kalyāṇamittaṃ alabhitvā ettakaṃ pāpamakāsi  
 pacchā pana kalyāṇamittaṃ paccayaṃ labhitvā appamatto ahosi 
 tenassa taṃ pāpakammaṃ kusalena pahīnanti vatvā imaṃ gāthamāha 
         yassa pāpaṃ kataṃ kammaṃ        kusalena pahīyati  
          somaṃ lokaṃ pabhāseti        abbhā muttova candimāti  
       Tattha kusalenāti arahattamaggaṃ sandhāya vuttaṃ  Sesaṃ 
 uttānatthameva  
           Desanāvasāne bahū sotāpattiphalādīni pāpuṇiṃsūti  
                     Aṅgulimālattheravatthu  
                      
  
  
 page    
                     Pesakāradhītuvatthu        
       andhabhūto ayaṃ lokoti imaṃ dhammadesanaṃ satthā aggāḷave 
 cetiye viharanto ekaṃ pesakāradhītaraṃ ārabbha kathesi  
       Ekadivasaṃ hi āḷavīvāsino satthari āḷaviṃ sampatte nimantetvā 
 dānaṃ adaṃsu  Satthā bhattakiccāvasāne anumodanaṃ karonto addhuvaṃ 
 me jīvitaṃ  dhuvaṃ me maraṇaṃ  avassaṃ mayā maritabbaṃ  maraṇapariyosānaṃ 
 me jīvitaṃ  jīvitaṃ me aniyataṃ  maraṇaṃ niyatanti evaṃ maraṇassatiṃ 
 bhāvetha yesaṃ hi maraṇaṃ abhāvitaṃ    te pacchime kāle āsīvisaṃ 
 disvā bhītapuriso viya santāsaṃ pattā bheravaṃ ravantā kālaṃ 
 karonti yesaṃ pana maraṇaṃ bhāvitaṃ    te dūratova āsīvisaṃ disvā 
 daṇḍakena gahetvā chaḍḍetvā ṭhitapuriso viya pacchime kāle 
 na santasanti tasmā maraṇassati bhāvetabbāti āha  
       Taṃ dhammadesanaṃ sutvā avasesajanā sakiccappasutāva ahesuṃ  
 Ekā pana soḷasavassuddesikā pesakāradhītā aho buddhānaṃ kathā 
 nāma acchariyā  mayā maraṇassatiṃ bhāvetuṃ vaṭṭatīti rattindivaṃ 
 maraṇassatimeva bhāveti  Satthāpi tato nikkhamitvā jetavanaṃ agamāsi  
 Sāpi kumārikā tīṇi vassāni maraṇassatiṃ bhāvetiyeva  Athekadivasaṃ 
 satthā paccūsakāle lokaṃ volokento taṃ kumārikaṃ attano 
 ñāṇajālassa anto paviṭṭhaṃ disvā kiṃ nu kho bhavissatīti 
 upadhārento imāya kumārikāya mama dhammadesanaṃ sutadivasato 
  Footnote     Sī  Ma  Yu  maraṇassati abhāvitā      Sī  Ma  Yu  maraṇassati bhāvitā  
  
  
 page    
 Paṭṭhāya tīṇi vassāni maraṇassati bhāvitā  idānāhaṃ tattha 
 gantvā imaṃ kumārikaṃ cattāro pañhe pucchitvā tāya   vissajjentiyā 
 catūsu ṭhānesu sādhukāraṃ datvā imaṃ gāthaṃ bhāsissāmi  sā 
 gāthāvasāne sotāpattiphale patiṭṭhahissati  taṃ nissāya mahājanassāpi 
 sātthikā desanā bhavissatīti ñatvā pañcasatabhikkhuparivāro jetavanā 
 nikkhamitvā anupubbena aggāḷavavihāraṃ agamāsi  Āḷavīvāsino 
 satthā āgatoti sutvā vihāraṃ gantvā nimantayiṃsu  Sāpi 
 kumārikā satthu āgamanaṃ sutvā āgato kira mayhaṃ pitā  
 sopi   ācariyo puṇṇacandamukho mahāgotamabuddhoti tuṭṭhamānasā 
 ito me tiṇṇaṃ saṃvaccharānaṃ matthake suvaṇṇavaṇṇo satthā 
 diṭṭhapubbo  idānissa suvaṇṇavaṇṇaṃ sarīraṃ daṭṭhuṃ madhurojañca 
 ovādadhammaṃ   sotuṃ labhissāmīti cintesi  Pitā panassā tantasālaṃ 
 gacchanto āha amma parasantako me sāṭako āropito  
 tassa vidatthimattaṃ aniṭaṭhitaṃ taṃ ajja niṭṭhāpessāmi  sīghaṃ me 
 tasaraṃ   vaṭṭetvā āhareyyāsīti  Sā cintesi ahaṃ satthu dhammaṃ 
 sotukāmā  pitā ca maṃ evamāha kiṃ nu kho satthu dhammaṃ 
 suṇāmi udāhu pitu tasaraṃ vaṭṭetvā harāmīti  Athassā etadahosi 
 pitā maṃ tasare anāhariyamāne potheyyapi pahareyyapi tasmā 
 tasaraṃ vaṭṭetvā tassa datvā pacchā dhammaṃ sossāmīti pīṭhake 
 nisīditvā tasaraṃ vaṭṭesi  Āḷavīvāsinopi satthāraṃ parivisitvā pattaṃ 
  Footnote     tassāti yuttataraṃ      Sī  Yu  sāmī  
     Sī  Yu  varadhammaṃ      Ma  vāsaraṃ  
  
  
 page    
 Gahetvā anumodanatthāya aṭṭhaṃsu  Satthā yamahaṃ kuladhītaraṃ nissāya 
 tiṃsayojanamaggaṃ āgato  sā ajjāpi okāsaṃ na labhati  tāya 
 okāse laddhe anumodanaṃ karissāmīti tuṇhībhūto nisīdi  Evaṃ 
 tuṇhībhūtaṃ pana satthāraṃ sadevake loke koci kiñci vattuṃ na visahati  
 Sāpi kho kumārikā tasaraṃ vaṭṭetvā pacchiyaṃ ṭhapetvā pitu santikaṃ 
 gacchamānā parisapariyantaṃ patvā satthāraṃ olokayamānāva agamāsi  
 Satthāpi gīvaṃ ukkhipitvā taṃ olokesi  Sāpi olokitākāreneva 
 aññāsi satthā evarūpāya parisāya majjhe nisīditvā maṃ 
 olokento mamāgamanaṃ paccāsiṃsati  attano santikaṃ āgamanameva 
 paccāsiṃsatīti  Sā tasarapacchiṃ ṭhapetvā satthu santikaṃ agamāsi  
 kasmā pana taṃ satthā olokesīti  Evaṃ kirassa ahosi esā 
 ettova gacchamānā puthujjanakālakiriyaṃ katvā aniyatagatikā 
 bhavissati  mama santikaṃ āgantvā gacchamānā pana sotāpattiphalaṃ 
 patvā niyatagatikā hutvā tusitavimāne nibbattissatīti  Tassā kira 
 taṃdivasaṃ maraṇato mutti nāma natthi  Sā olokitasaññāṇeneva 
 satthāraṃ upasaṅkamitvā chabbaṇṇaraṃsīnaṃ antaraṃ pavisitvā vanditvā 
 ekamantaṃ aṭṭhāsi  Tathārūpāya parisāya majjhe nisīditvā tuṇhībhūtaṃ 
 satthāraṃ vanditvā ṭhitakkhaṇeyeva taṃ satthā āha kumārike 
 kuto āgacchasīti  na jānāmi bhanteti  kattha gamissasīti  na 
 jānāmi bhanteti  na jānāsīti  jānāmi bhanteti  jānāsīti  
 na jānāmi bhanteti  Iti taṃ satthā cattāro pañhe pucchi  
  
  
 page    
 Mahājano ujjhāyi ambho passatha  ayaṃ pesakāradhītā 
 sammāsambuddhena saddhiṃ icchiticchitaṃ kathesi nanu nāma imāya 
 kuto āgacchasīti vutte pesakāragehatoti vattabbaṃ  kahaṃ 
 gacchasīti vutte pesakārasālanti vattabbaṃ siyāti  Satthā mahājanaṃ 
 nissaddaṃ katvā kumārike tvaṃ kuto āgacchasīti vutte kasmā 
 na jānāmīti vadesīti pucchi  bhante tumhe mama pesakāragehato 
 āgatabhāvaṃ jānātha  kuto āgatāsīti pucchantā pana kuto 
 āgantvā idha nibbattāsīti pucchatha  ahaṃ pana na jānāmi kuto 
 ca āgantvā idha nibbattamhīti  Athassā satthā sādhu sādhu 
 kumārike  mayā pucchitapañhoyeva tayā vissajjitoti paṭhamaṃ 
 sādhukāraṃ datvā uttariṃpi pucchi kattha gamissasīti puṭṭhā kasmā 
 na jānāmīti vadesīti  bhante tumhe maṃ tasarapacchiṃ gahetvā 
 pesakārasālaṃ gacchantiṃ jānātha  ito pana gantvā kattha 
 nibbattissasīti pucchatha  ahañca ito cutā na jānāmi kattha 
 gantvā nibbattissāmīti    Athassā satthā mayā pucchitapañhoyeva 
 tayā vissajjitoti dutiyaṃ sādhukāraṃ datvā uttariṃpi pucchi atha 
 kasmā na jānāsīti puṭṭhā jānāmīti vadesīti  bhante mama 
 maraṇabhāvameva jānāmi  tasmā evaṃ vademīti  Athassā satthā 
 mayā pucchitapañhoyeva tayā vissajjitoti tatiyaṃ sādhukāraṃ datvā 
 uttariṃpi pucchi atha kasmā jānāsīti puṭṭhā na jānāmīti 
  Footnote     ahañca na jānāmi ito cutā kattha gantvā 
  nibbattissāmīti kamena bhavitabbaṃ  
  
  
 page    
 Vadesīti  mama maraṇabhāvameva jānāmi bhante  rattindivapubbaṇhādīsu 
 pana asukakāle nāma marissāmīti na jānāmi tasmā evaṃ vademīti  
 Athassā satthā mayā pucchitapañhoyeva tayā vissajjitoti 
 catutthaṃ sādhukāraṃ datvā parisaṃ āmantetvā ettakaṃ nāma 
 tumhe imāya kathitaṃ na jānātha  kevalaṃ ujjhāyatheva yesañhi 
 paññācakkhu natthi  te andhāyeva yesaṃ paññācakkhu atthi 
 teeva cakkhumantoti vatvā imaṃ gāthamāha 
         andhabhūto ayaṃ loko      tanukettha vipassati  
          sakuṇo jālamuttova       appo saggāya gacchatīti  
       Tattha ayaṃ lokoti  ayaṃ lokiyamahājano paññācakkhuno 
 abhāvena andhabhūto  Tanuketthāti  tanuko ettha na bahu jano 
 aniccādivasena vipassati  Jālamuttovāti yathā chekena sākuṇikena 
 jālena ottharitvā gayhamānesu vaṭṭakesu kocideva jālato 
 muccati  sesā antojālameva pavisanti tathā mārajālena otthatesu 
 sattesu bahū apāyagāmino honti  appo kocideva   satto  
 saggāya gacchati sugatiṃ vā nibbānaṃ vā pāpuṇātīti attho  
       Desanāvasāne sā kumārikā sotāpattiphale patiṭṭhahi  
 Mahājanassāpi sātthikā desanā ahosi  
       Sāpi tasarapacchiṃ gahetvā pitu santikaṃ agamāsi  Sopi nisinnakova 
 niddāyi  Tassā asallakkhetvā tasarapacchiṃ upanāmentiyā 
 tasarapacchi vemakoṭiyaṃ paṭihaññitvā saddaṃ kurumānā pati  So 
  
  
 page    
 Pabujjhitvā gahitanimitteneva vemakoṭiṃ   kaḍḍhi     Vemakoṭi gantvā 
 taṃ kumārikaṃ ure pahari  Sā tattheva kālaṃ katvā tusitabhavane nibbatti  
 Athassā pitā taṃ olokento sakalasarīrena lohitamakkhitena 
 patitvā mataṃ addasa  Athassa mahāsoko uppajji  So na me 
 sokaṃ añño nibbāpetuṃ sakkhissatīti rodanto satthu santikaṃ 
 gantvā tamatthaṃ ārocetvā bhante sokaṃ me nibbāpethāti 
 āha  Satthā taṃ samassāsetvā mā soci  anamataggasmiṃ hi 
 saṃsāre tava evameva dhītu maraṇakāle paggharitaassu catunnaṃ 
 mahāsamuddānaṃ udakato adhikataranti vatvā anamataggasuttaṃ   kathesi  
 So tanubhūtasoko satthāraṃ pabbajjaṃ yācitvā laddhūpasampado na 
 cirasseva arahattaṃ pāpuṇīti  
                      Pesakāradhītuvatthu  
                      Tiṃsabhikkhuvatthu        
       haṃsā ādiccapathe yantīti imaṃ dhammadesanaṃ satthā jetavane 
 viharanto tiṃsa bhikkhū ārabbha kathesi  
       Ekasmiṃ hi divase tiṃsamattā disāvāsikā bhikkhū satthāraṃ 
 upasaṅkamiṃsu  Ānandatthero satthu vattakaraṇavelāya āgantvā 
  Footnote     Sī  tasaraṃ Yu  vemaṃ      Ma  ākaḍḍhi  
     Sī  Ma  Yu  anamataggakathaṃ  
  
  
 page    
 Te bhikkhū disvā satthārā imehi saddhiṃ paṭisanthāre kate 
 vattaṃ karissāmīti dvārakoṭṭhake aṭṭhāsi  Satthāpi tehi saddhiṃ 
 paṭisanthāraṃ katvā tesaṃ sārāṇīyaṃ dhammakathaṃ kathesi  Taṃ sutvā 
 te sabbepi arahattaṃ patvā  Uppatitvā ākāsena agamaṃsu  
 Ānandatthero tesu cirāyantesu satthāraṃ upasaṅkamitvā bhante 
 idha tiṃsamattā bhikkhū āgatā  te kahanti pucchi  gatā 
 ānandāti  katarena maggena bhanteti  ākāsenānandāti  kiṃ 
 pana te bhante khīṇāsavāti  āma ānanda  mama santike dhammaṃ 
 sutvā arahattaṃ pattāti  Tasmiṃ pana khaṇe haṃsā ākāsena gamiṃsu  
 Satthā yassa kho ānanda cattāro iddhipādā subhāvitā  
 so haṃsā   viya ākāsena gacchatīti vatvā imaṃ gāthamāha 
          haṃsā ādiccapathe yanti     ākāse yanti iddhiyā  
           niyyanti dhīrā lokamhā     jetvā māraṃ savāhananti  
       Tassattho ime haṃsā ādiccapathe ākāse gacchanti  Yesaṃ 
 pana iddhipādā subhāvitā  tepi ākāse yanti iddhiyā  Dhīrāpi 
 paṇḍitā savāhanaṃ māraṃ jetvā imamhā vaṭṭalokā niyyanti 
 nissaranti nibbānaṃ pāpuṇantīti  
         Desanāvasāne bahū sotāpattiphalādīni pāpuṇiṃsūti  
                        Tiṃsabhikkhuvatthu  
                          
  Footnote     Yu  haṃso  
  
  
 page    
                    Ciñcamāṇavikāvatthu        
       ekadhammamatītassāti imaṃ dhammadesanaṃ satthā jetavane 
 viharanto ciñcamāṇavikaṃ ārabbha kathesi  
       Paṭhamabodhiyaṃ hi dasabalassa puthubhūtesu sāvakesu aparimāṇesu 
 devamanussesu ariyabhūmiṃ okkantesu satthu patthatesu guṇasamudayesu 
 mahālābhasakkāro udapādi  Titthiyā suriyuggamane khajjopanakasadisā 
 ahesuṃ hatalābhasakkāRā  Te antaravīthiyaṃ ṭhatvā kiṃ samaṇo 
 gotamova buddho  mayaṃpi buddhā kintasseva dinnaṃ mahapphalaṃ  
 amhākaṃpi dinnaṃ mahapphalameva amhākaṃpi detha karothāti evaṃ 
 manusse viññāpentāpi lābhasakkāraṃ alabhitvā raho sannipatitvā 
 kena nu kho upāyena samaṇassa gotamassa manussānaṃ antare 
 avaṇṇaṃ uppādetvā lābhasakkāraṃ nāseyyāmāti cintayiṃsu  Tadā 
 sāvatthiyaṃ ciñcamāṇavikā nāmekā paribbājikā uttamarūpadharā 
 sobhaggappattā devaccharā viya  assā sarīrato raṃsiyo niccharanti  
 Atheko kharamantī evamāha ciñcamāṇavikaṃ paṭicca samaṇassa 
 gotamassa avaṇṇaṃ uppādetvā lābhasakkāraṃ nāseyyāmāti  
 Te attheso upāyoti sampaṭicchiṃsu  Atha sā titthiyārāmaṃ 
 gantvā vanditvā aṭṭhāsi  Titthiyā tāya saddhiṃ na kathesuṃ  Sā 
 ko nu kho me dosoti yāvatatiyaṃpi vandāmi ayyāti vatvā 
 ayyā ko nu kho me doso  kiṃ mayā saddhiṃ na kathethāti 
  
  
 page    
 Āha  bhagini samaṇaṃ gotamaṃ amhe viheṭhentaṃ hatalābhasakkāre 
 katvā vicarantaṃ na jānāsīti  na jānāmi ayyā  kiṃ panettha 
 mayā kattabbanti  sace tvaṃ bhagini amhākaṃ sukhamicchasi  attānaṃ 
 paṭicca samaṇassa gotamassa avaṇṇaṃ uppādetvā lābhasakkāraṃ 
 nāsehīti  Sā sādhu ayyā  mayhameveso bhāro  mā cintayitthāti 
 vatvā pakkamitvā itthīmāyāya kusalatāya tato paṭṭhāya sāvatthīvāsīnaṃ 
 dhammakathaṃ sutvā jetavanā nikkhamanasamaye indagopakavaṇṇaṃ 
 paṭaṃ pārupitvā gandhamālādihatthā jetavanābhimukhī   gacchantī  imāya 
 velāya kuhiṃ gacchasīti vutte  kiṃ tumhākaṃ mama gamanaṭṭhānenāti 
 vatvā jetavanasamīpe titthiyārāme vasitvā pātova bhagavantaṃ 
 vandissāmāti nagarā nikkhamante upāsakajane jetavane vutthā 
 viya hutvā nagaraṃ pavisantī  kuhiṃ vutthāsīti vutte  kiṃ tumhākaṃ 
 mama vutthaṭṭhānenāti vatvā ekamāsadvimāsaccayena pucchiyamānā 
 jetavane samaṇena gotamena saddhiṃ ekagandhakuṭiyā vutthamhīti 
 puthujjanānaṃ saccaṃ nukho etaṃ noti kaṅkhaṃ uppādetvā 
 temāsacātummāsaccayena pilotikāhi udaraṃ veṭhetvā gabbhinīvaṇṇaṃ dassetvā 
 samaṇaṃ gotamaṃ paṭicca gabbho uppannoti andhabāle gāhāpetvā 
 aṭṭhanavamāsaccayena udare dārumaṇḍalikaṃ bandhitvā upari paṭaṃ 
 pārupitvā hatthapādapiṭṭhiyo gohanukena koṭṭāpetvā ussade 
 dassetvā kilantindriyā hutvā sāyaṇhasamaye tathāgate 
  Footnote     jetavanābhimukhinīti yuttataraṃ  
  
  
 page    
 Alaṅkatadhammāsane nisīditvā dhammaṃ desente dhammasabhaṃ gantvā tathāgatassa 
 purato ṭhatvā mahāsamaṇa mahājanassa tāva dhammaṃ desesi  
 madhuro te saddo  samphusitaṃ te dantāvaraṇaṃ  ahaṃ pana taṃ 
 paṭicca gabbhaṃ labhitvā paripuṇṇagabbhā jātā  neva me pasūtigharaṃ 
 jānāsi  na sappitelādīni  sayaṃ akaronto upaṭṭhākānaṃpi aññataraṃ 
 kosalarājānaṃ vā anāthapiṇḍikaṃ vā visākhaṃ vā mahāupāsakaṃ 
 imissā ciñcamāṇavikāya kattabbayuttakaṃ karohīti na vadesi 
 abhiramitumeva jānāsi  gabbhaparihāraṃ na jānāsīti gūthapiṇḍaṃ gahetvā 
 candamaṇḍalaṃ dūsetuṃ vāyamantī viya parisamajjhe tathāgataṃ akkosi  
 Tathāgato dhammakathaṃ ṭhapetvā sīho viya abhinadanto bhagini 
 tayā kathitassa tathabhāvaṃ vā vitathabhāvaṃ vā ahameva tvañca 
 jānāmāti āha  āma mahāsamaṇa tayā ca mayā ca ñātabhāvenetaṃ 
 jātanti  Tasmiṃ khaṇe sakkassa āsanaṃ uṇhākāraṃ dassesi  So 
 āvajjamāno ciñcamāṇavikā tathāgataṃ abhūtena akkosatīti ñatvā 
 idaṃ vatthuṃ sodhessāmīti catūhi devaputtehi saddhiṃ āgami  Devaputtā 
 mūsikapotakā hutvā dārumaṇḍalikassa bandhanarajjuke ekappahāreneva 
 chindiṃsu  Pārutapaṭaṃ vāto ukkhipi  Dārumaṇḍalaṃ patamānaṃ tassā 
 pādapiṭṭhiyaṃ pati  Ubho aggapādā bhijjiṃsu  Manussāpi kālakaṇṇi 
 sammāsambuddhaṃ akkosīti sīse kheḷaṃ pātetvā leḍḍudaṇḍahatthā 
 jetavanā nīhariṃsu  Athassā tathāgatassa cakkhupathaṃ atikkantakāle 
 mahāpaṭhavī bhijjitvā vivaramadāsi  Avīcito aggijālā uṭṭhahi  Sā 
  
  
 page    
 Kuladattiyaṃ kambalaṃ pārupamānā viya gantvā avīcimhi nibbatti  
 Aññatitthiyānaṃ lābhasakkāro parihāyi  Dasabalassa bhiyyoso mattāya vaḍḍhi  
       Punadivase dhammasabhāyaṃ kathaṃ samuṭṭhāpesuṃ āvuso ciñcamāṇavikā 
 evaṃ uḷāraguṇaṃ aggadakkhiṇeyyaṃ sammāsambuddhaṃ abhūtena akkositvā 
 mahāvināsaṃ pattāti  Satthā āgantvā kāya nuttha bhikkhave 
 etarahi kathāya sannisinnāti pucchitvā  imāya nāmāti vutte  
 na bhikkhave idāneva  pubbepesā maṃ abhūtena akkositvā vināsaṃ 
 pattāyevāti vatvā 
        nādiṭṭhā   parato dosaṃ    aṇuṃthūlāni sabbaso 
         issaro paṇaye daṇḍaṃ        sāmaṃ appaṭivekkhiyāti 
 imaṃ dvādasanipāte mahāpadumajātakaṃ   vitthāretvā kathesi tadā 
 kiresā mahāpadumakumārassa bodhisattassa mātu sapattī rañño 
 aggamahesī hutvā mahāsattaṃ asaddhammena nimantetvā tassa 
 manaṃ alabhitvā attanāva attani vippakāraṃ katvā gilānālayaṃ 
 dassetvā tava putto maṃ anicchantiṃ imaṃ vippakāraṃ pāpesīti 
 rañño ārocesi  Rājā kuddho mahāsattaṃ corappapāte 
 khipi  Atha naṃ pabbatakucchiyaṃ adhivatthā devatā paṭiggahetvā 
 nāgarājassa phaṇagabbhe ṭhapesi  Nāgarājā taṃ nāgabhavanaṃ netvā 
 upaḍḍharajjena sammānesi  So tattha saṃvaccharaṃ vasitvā 
  Footnote     nādisvāti bhavitabbaṃ  na adisvāti padacchedo  nakāro paṇayeti padena 
  sambandhitabbo      khu  jā         tadaṭṭhakathā        
  
  
 page    
 Pabbajitukāmo himavantappadesaṃ āgantvā pabbajitvā jhānābhiññāyo 
 nibbattesi  Atha naṃ eko vanacarako disvā rañño ārocesi  
 Rājā tassa santikaṃ gantvā katappaṭisanthāro sabbaṃ taṃ 
 pavattiṃ ñatvā mahāsattaṃ rajjena nimantetvā tena mayhaṃ 
 rajjena kiccaṃ natthi  tvaṃ pana dasa rājadhamme akopetvā 
 agatigamanaṃ pahāya dhammena rajjaṃ kārehīti ovadito uṭṭhāyāsanā 
 roditvā nagaraṃ gacchanto antarāmagge amacce pucchi 
 ahaṃ kaṃ nissāya evaṃ ācārasampannena puttena viyogaṃ 
 pattoti  aggamahesiṃ devāti  Rājā taṃ uddhapādaṃ gahetvā 
 corappapāte khipāpetvā nagaraṃ pavisitvā dhammena rajjaṃ kāresi  
 Tadā mahāpadumakumāro mahāsatto ahosi  mātu sapattī 
 ciñcamāṇavikāti  
       Satthā imamatthaṃ pakāsetvā bhikkhave ekadhammaṃ hi saccavacanaṃ 
 pahāya musāvāde patiṭṭhitānaṃ vissaṭṭhaparalokānaṃ akattabbaṃ pāpakammaṃ 
 nāma natthīti vatvā imaṃ gāthamāha 
          ekadhammamatītassa    musāvādissa jantuno 
           vitiṇṇaparalokassa    natthi pāpaṃ akāriyanti  
       Tattha ekadhammanti  saccaṃ  Musāvādissāti  yassa dasasu 
 vacanesu ekaṃpi saccaṃ natthi  evarūpassa musāvādino  Vitiṇṇa 
 paralokassāti  vissaṭṭhaparalokassa  Evarūpo hi manussasampattiṃ 
 devasampattiṃ avasāne nibbānasampattinti imā tisso sampattiyo 
  
  
 page    
 Na passati  Natthi pāpanti  tassa evarūpassa idaṃ nāma pāpaṃ 
 akattabbanti natthi  
          Desanāvasāne bahū sotāpattiphalādīni pāpuṇiṃsūti  
                      Ciñcamāṇavikāvatthu  
                      
                      Asadisadānavatthu        
       na ve kadariyā devalokaṃ vajantīti imaṃ dhammadesanaṃ satthā 
 jetavane viharanto asadisadānaṃ ārabbha kathesi  
       Ekasmiṃ hi samaye satthā cārikaṃ caritvā pañcasatabhikkhuparivāro 
 jetavanaṃ pāvisi  Rājā vihāraṃ gantvā satthāraṃ nimantetvā 
 punadivase āgantukadānaṃ sajjetvā dānaṃ me passantūti nāgare 
 pakkosi  Nāgarā āgantvā rañño dānaṃ disvā punadivase 
 satthāraṃ nimantetvā dānaṃ sajjetvā amhākaṃ dānaṃ devo 
 passatūti rañño pahiṇiṃsu  Rājā gantvā tesaṃ dānaṃ disvā 
 imehi mama dānato uttaritaraṃ kataṃ  puna dānaṃ karissāmīti 
 punadivasepi dānaṃ sajjesi  Nāgarāpi taṃ disvā punadivase 
 sajjayiṃsūti  Evaṃ neva rājā nāgare parājetuṃ sakkoti  na 
 nāgarā rājānaṃ  Atha chaṭṭhe vāre nāgarā sataguṇaṃ sahassaguṇaṃ 
 vaḍḍhetvā  yathā na sakkā hoti idaṃ nāma imesaṃ dāne 
  
  
 page    
 Natthīti vattuṃ  evaṃ dānaṃ sajjayiṃsu  Rājā taṃ disvā sacāhaṃ 
 imesaṃ dānato uttaritaraṃ kātuṃ na sakkhissāmi  kiṃ me jīvitenāti 
 upāyaṃ cintento nipajji  Atha naṃ mallikā devī upasaṅkamitvā 
 kasmā mahārāja evaṃ nipannosi  kena te indriyāni 
 kilantāni viyāti pucchi  Rājā āha nadāni tvaṃ devi jānāsīti  
 na jānāmi devāti  So tassā tamatthaṃ ārocesi  Atha naṃ 
 mallikā āha deva mā cintayi  kahaṃ tayā paṭhavissaro rājā 
 nāgarehi parājiyamāno diṭṭhapubbo vā sutapubbo vā  ahante 
 dānaṃ saṃvidahissāmīti  Itissa sā asadisadānaṃ saṃvidahitukāmatāya 
 evaṃ vatvā mahārāja sālakalyāṇipadarehi pañcannaṃ bhikkhusatānaṃ 
 antoāvaṭṭe nisīdanamaṇḍapaṃ kārehi  sesā bahiāvaṭṭe 
 nisīdissanti pañca setacchattasatāni kārehi  tāni gahetvā 
 pañcasatā hatthī pañcannaṃ bhikkhusatānaṃ matthake dhārayamānā 
 ṭhassanti  aṭṭha vā dasa vā rattasuvaṇṇanāvāyo kārehi  tā 
 maṇḍapamajjhe bhavissanti  dvinnaṃ dvinnaṃ bhikkhūnaṃ antare ekekā 
 khattiyadhītā nisīditvā gandhe piṃsissati  ekekā khattiyadhītā vījaniṃ 
 ādāya dve dve bhikkhū vījayamānā ṭhassati  sesā khattiyadhītaro 
 piṭṭhapiṭṭhe   gandhe āharitvā suvaṇṇanāvāsu pakkhipissanti  tāsu 
 ekaccā khattiyadhītaro nīluppalakalāpe gahetvā suvaṇṇanāvāsu 
 pakkhittagandhe āloḷetvā vāsaṃ gāhāpessanti nāgarānaṃ hi neva 
  Footnote     Sī  Yu  piṃse piṃse  Ma  pise pise  
  
  
 page    
 Khattiyadhītaro atthi  na setacchattāni  na hatthino  imehi kāraṇehi 
 nāgarā parājissanti evaṃ kārehi   mahārājāti  Rājā sādhu devi  
 kalyāṇante kathitanti tāya kathitaniyāmeneva sabbaṃ kāresi  Ekassa 
 pana bhikkhuno eko hatthī nappahoti  Atha rājā mallikaṃ āha bhadde 
 ekassa bhikkhuno eko hatthī nappahoti  kiṃ karissāmāti  kiṃ deva 
 pañcahatthisatāni natthīti  atthi devi  avasesā pana duṭṭhahatthino  
 te bhikkhū disvāva verambhavātā viya caṇḍā hontīti  deva ahaṃ 
 ekassa duṭṭhahatthipotakassa chattaṃ gahetvā tiṭṭhanaṭṭhānaṃ jānāmīti  
 kattha naṃ ṭhapessāmāti  ayyassa aṅgulimālassa santiketi  Rājā 
 tathā kāresi  Hatthipotako vāladhiṃ antarasatthimhi pakkhipitvā ubho 
 kaṇṇe pātetvā akkhīni nimmiletvā aṭṭhāsi  Mahājano evarūpassa 
 nāma caṇḍahatthino ayamākāro   āyasmā  aṅgulimālatthero karotīti 
 therassa setacchattahatthimeva   olokesi  Rājā paṇītāhārena   
 buddhappamukhaṃ bhikkhusaṅghaṃ parivisitvā satthāraṃ vanditvā bhante yaṃ 
 imasmiṃ dānagge kappiyabhaṇḍaṃ vā akappiyabhaṇḍaṃ vā sabbantaṃ 
 tumhākameva demīti āha  Tasmiṃ kho pana dāne ekadivaseneva 
 pariccattaṃ cuddasakoṭidhanaṃ hoti  Satthu pana setacchattaṃ nisīdanapallaṅko 
 ādhārako pādapīṭhakoti cattāri anagghāneva  Puna evarūpaṃ katvā 
 buddhānaṃ dānaṃ nāma dātuṃ samattho nāhosi teneva taṃ asadisadānanti 
  Footnote     Sī  Ma  Yu  karohi      Sī  Ma  Yu  āyasmā    setacchattāti 
  natthi      Sī  Ma  Yu  paṇītāhārenāti natthi  
  
  
 page    
 Paññāyi  Taṃ kira sabbabuddhānaṃ ekavāraṃ hotiyeva  Satthu ca   
 sabbesañca itthīyeva saṃvidahati  Rañño pana kāḷo ca 
 juṇho cāti dve amaccā ahesuṃ  Tesu kāḷo cintesi aho 
 rājakulassa parihāni  ekadivaseneva cuddasakoṭidhanaṃ khayaṃ   gacchati  
 ime imaṃ dānaṃ bhuñjitvā gantvā nipannā niddāyissanti 
 aho naṭṭhaṃ rājakulanti  Juṇho pana cintesi aho rañño 
 dānaṃ  na hi sakkā rājabhāve aṭṭhitena evarūpaṃ dānaṃ dātuṃ  
 sabbasattānaṃ pattiṃ adento nāma natthi ahaṃ pana idaṃ dānaṃ 
 anumodāmīti  Satthu bhattakiccāvasāne rājā anumodanatthāya pattaṃ 
 gaṇhi  Satthā cintesi raññā mahoghaṃ pavattentena viya 
 mahādānaṃ dinnaṃ  asakkhi nu kho mahājano cittaṃ pasādetuṃ udāhu 
 noti  So tesaṃ amaccānaṃ cittavāraṃ ñatvā sace rañño 
 dānassa anucchavikaṃ anumodanaṃ karissāmi kāḷassa sattadhā muddhā 
 phalissati  juṇho sotāpattiphale patiṭṭhahissatīti ñatvā kāḷe 
 anukampaṃ paṭicca evarūpaṃ dānaṃ datvā ṭhitassa rañño catuppadikaṃ 
 gāthameva vatvā uṭṭhāyāsanā vihāraṃ gato  Bhikkhū aṅgulimālattheraṃ 
 pucchiṃsu kiṃ nu kho āvuso duṭṭhahatthiṃ chattaṃ dhāretvā ṭhitaṃ disvā 
 bhāyasīti  na bhāyāmi āvusoti  Te satthāraṃ upasaṅkamitvā āhaṃsu 
 aṅgulimālo bhante aññaṃ byākarotīti  Satthā na bhikkhave 
 aṅgulimālo bhāyati  khīṇāsavausabhānaṃ hi antare jeṭṭhakausabhasadisā 
  Footnote     Sī  Ma  Yu  satthu cāti natthi      Sī  Yu  cayaṃ  
  
  
 page    
 Mama puttasadisā bhikkhū na bhāyantīti vatvā brāhmaṇavagge gāthamāha 
          usabhaṃ pavaraṃ vīraṃ       mahesiṃ vijitāvinaṃ 
           anejaṃ nhātakaṃ buddhaṃ   tamahaṃ brūmi brāhmaṇanti  
       Rājāpi domanassappatto evarūpāya parisāya majjhe dānaṃ 
 datvā ṭhitassa mayhaṃ anucchavikaṃ anumodanaṃ akatvā gāthameva vatvā 
 satthā uṭṭhāyāsanā gato  mayā satthu anucchavikaṃ dānaṃ akatvā 
 ananucchavikaṃ kataṃ bhavissati  kappiyabhaṇḍaṃ adatvā akappiyabhaṇḍameva 
 dinnaṃ bhavissati  satthārā me kupitena bhavitabbaṃ  yassa kassaci nāma 
 dānānurūpaṃ anumodanaṃ kātuṃ vaṭṭatīti vihāraṃ gantvā satthāraṃ vanditvā 
 etadavoca kinnu kho me bhante dātabbayuttakaṃ dānaṃ na dinnaṃ 
 udāhu dānānurūpaṃ kappiyabhaṇḍaṃ adatvā akappiyabhaṇḍameva dinnanti  
 kimetaṃ mahārājāti  na me tumhehi dānānucchavikā anumodanā 
 katāti  mahārāja anucchavikameva te dānaṃ dinnaṃ  etaṃ hi 
 asadisadānaṃ nāma  ekassa buddhassa ekavārameva sakkā dātuṃ  
 puna evarūpaṃ nāma dānaṃ duddadanti  atha kasmā me bhante 
 dānānurūpaṃ anumodanaṃ na karitthāti  parisāya asuddhattā 
 mahārājāti  ko nu kho bhante parisāya dosoti  Athassa satthā 
 dvinnaṃpi amaccānaṃ cittavāraṃ ārocetvā kāḷe anukampaṃ paṭicca 
 anumodanāya akatabhāvaṃ ācikkhi  Rājā saccaṃ kira te kāḷa evaṃ 
 cintitanti pucchitvā  saccanti vutte  tava santakaṃ aggahetvā 
 mama puttadārehi saddhiṃ mayi attano santakaṃ dente tuyhaṃpi kā 
  
  
 page    
 Hāni    yaṃ te mayā dinnaṃ  taṃ dinnameva hotu raṭṭhato pana me 
 nikkhamāti taṃ raṭṭhā nīharitvā juṇhaṃ pakkosāpetvā saccaṃ kira 
 te evaṃ cintitanti pucchitvā  saccanti vutte  sādhu mātula  
 pasannosmi  tvaṃ mama rajjaṃ gahetvā mayā dinnaniyāmeneva satta 
 divasāni dānaṃ dehīti tassa sattāhaṃ rajjaṃ niyyādetvā satthāraṃ 
 āha passatha bhante bālassa kāraṇaṃ  mayā evaṃ dinne dāne 
 pahāraṃ adāsīti  Satthā āma mahārāja  bālā nāma parassa 
 dānaṃ anabhinanditvā duggatiparāyanā honti  dhīrā pana paresaṃpi dānaṃ 
 anumoditvā saggaparāyanā eva hontīti vatvā imaṃ gāthamāha 
                na ve kadariyā devalokaṃ vajanti  
                 bālā have nappasaṃsanti dānaṃ  
                 dhīro ca dānaṃ anumodamāno 
                 teneva so hoti sukhī paratthāti  
       Tattha kadariyāti  thaddhamaccharino  Bālāti  idhalokaparalokatthaṃ 
 ajānanakā  Dhīroti  paṇḍito  Sukhī paratthāti  teneva so 
 dānānumodanapuññena paraloke dibbasampattiṃ anubhavamāno sukhī hotīti  
       Desanāvasāne juṇho sotāpattiphale patiṭṭhahi  Sampatta 
 parisāyapi sātthikā desanā ahosi  Juṇho sotāpanno hutvā 
 sattāhaṃ rañño dinnaniyāmeneva dānaṃ adāsīti  
                       Asadisadānavatthu  
                        
  Footnote     Sī  Ma  Yu  pīḷā  
  
  
 page    
                  Anāthapiṇḍikaputtakālavatthu        
       paṭhabyā ekarajjenāti imaṃ dhammadesanaṃ satthā jetavane 
 viharanto kālaṃ nāma anāthapiṇḍikassa puttaṃ ārabbha kathesi  
       So kira tathāvidhassa saddhāsampannassa seṭṭhino putto 
 hutvā neva satthu santikaṃ gantuṃ  na gehaṃ āgatakāle daṭṭhuṃ  
 na dhammaṃ sotuṃ  na saṅghassa veyyāvaccaṃ kātuṃ icchati pitarā 
 mā evaṃ tāta karīti vuttopi tassa vacanaṃ na suṇāti  Athassa 
 pitā cintesi ayaṃ evarūpaṃ diṭṭhiṃ gahetvā vicaranto avīciparāyano 
 bhavissati na kho pana me taṃ paṭirūpaṃ  yaṃ mayi passante mama 
 putto nirayaṃ gaccheyya imasmiṃ kho pana loke dhanadānena 
 anabhijjhanakasatto nāma natthi  dhanena naṃ bhindissāmīti  Atha naṃ 
 āha tāta uposathiko hutvā vihāraṃ gantvā dhammaṃ sutvā 
 ehi  kahāpaṇasataṃ te dassāmīti  dassatha tātāti  dassāmi 
 puttāti  So yāvatatiyaṃ paṭiññaṃ gahetvā uposathiko hutvā 
 vihāraṃ agamāsi  Dhammassavanena panassa kiccaṃ natthi yathāphāsukaṭṭhāne 
 sayitvā pātova gehaṃ agamāsi  Athassa pitā putto me 
 uposathiko ahosi  sīghamassa yāguādīni āharathāti vatvā 
 dāpesi  So kahāpaṇaṃ aggahetvā na bhuñjissāmīti āhāraṃ 
 paṭikkhipi  Athassa pitā pīḷaṃ asahanto kahāpaṇabhaṇḍikaṃ dāpesi    
  Footnote     adāsīti bhavitabbaṃ  
  
  
 page    
 So taṃ hatthena gahetvāva āhāraṃ paribhuñji  Atha naṃ punadivase 
 seṭṭhī tāta kahāpaṇasahassaṃ te dassāmi satthu purato ṭhatvā 
 ekameva dhammapadaṃ uggaṇhitvā āgaccheyyāsīti pesesi  So vihāraṃ 
 gantvā satthu purato ṭhatvā ekameva dhammapadaṃ uggaṇhitvā 
 palāyitukāmo ahosi  Athassa satthā asallakkhaṇākāraṃ akāsi  
 So taṃ padaṃ asallakkhetvā uparipadaṃ uggaṇhissāmīti ṭhatvā 
 assosiyeva  uggaṇhissāmīti suṇantāva kira sakkaccaṃ suṇanti 
 nāma  Evañca nāma suṇantānaṃ dhammo sotāpattimaggādayo deti  
 Sopi uggaṇhissāmīti suṇāti  Satthāpissa asallakkhaṇākāraṃ 
 karoti  So uparipadaṃ uggaṇhissāmīti ṭhatvā suṇantova 
 sotāpattiphale patiṭṭhāti  So punadivase buddhappamukhena bhikkhusaṅghena 
 saddhiṃyeva sāvatthiṃ pāvisi  Mahāseṭṭhī taṃ disvāva ajja me 
 puttassa ākāro ruccatīti cintesi  Tassapi etadahosi aho 
 vata me pitā ajja satthu santike kahāpaṇe na dadeyya  
 kahāpaṇakāraṇā mayhaṃ uposathikabhāvaṃ paṭicchādeyyāti  Satthā 
 panassa hīyo kahāpaṇakāraṇā uposathikabhāvaṃ aññāsi  Mahāseṭṭhī 
 buddhappamukhassa bhikkhusaṅghassa yāguṃ dāpetvā   puttassapi dāpesi    
 So nisīditvā tuṇhībhūtova yāguṃ pivi khādanīyaṃ khādi bhattaṃ 
 bhuñji  Mahāseṭṭhī satthu bhattakiccāvasāne puttassa purato 
 sahassabhaṇḍikaṃ ṭhapāpetvā tāta ahaṃ sahassaṃ te dassāmīti 
  Footnote     datvā      adāsīti yuttataraṃ  
  
  
 page    
 Vatvā uposathaṃ samādapetvā vihāraṃ pahiṇiṃ    idante sahassanti  
 So satthu purato kahāpaṇe dīyamāne disvā lajjanto alaṃ 
 me kahāpaṇehīti vatvā gaṇha tātāti vuccamānopi na gaṇhi  
 Athassa pitā satthāraṃ vanditvā bhante ajja me puttassa 
 ākāro ruccatīti vatvā  kiṃ mahāseṭṭhīti vutte  mayā esa 
 purimadivase kahāpaṇasataṃ te dassāmīti vatvā vihāraṃ pesito 
 punadivase kahāpaṇe aggahetvā bhuñjituṃ na icchi ajja pana 
 dīyamānepi kahāpaṇe na icchatīti āha  Satthā āma mahāseṭṭhi  
 ajja tava puttassa cakkavattisampattitopi devalokabrahmaloka 
 sampattīhipi sotāpattiphalameva varanti vatvā imaṃ gāthamāha 
          paṭhabyā ekarajjena     saggassa gamanena vā 
           sabbalokādhipaccena      sotāpattiphalaṃ varanti  
       Tattha paṭhabyā ekarajjenāti  cakkavattirajjena  Saggassa 
 gamanena vāti  chabbīsatividhassa saggassa adhigamanena  Sabbalokādhi 
 paccenāti  etasmiṃ ettake loke nāgasupaṇṇavemānikapetehi saddhiṃ 
 sabbasmiṃ loke ādhipaccena  Sotāpattiphalaṃ varanti  yasmā ettake 
 ṭhāne rajjaṃ kāretvāpi nirayādīhi amuttova hoti  sotāpanno pana 
 pihitāpāyadvāro hutvā sabbadubbalopi aṭṭhame bhave na nibbattati 
  Footnote     katthaci potthake tāta mayā tvaṃ sahassaṃ dassāmīti vatvā 
  uposathaṃ samādāpetvā vihāraṃ pahitoti evaṃ kammavācakaṃ vākyaṃ kataṃ  
  
  
 page    
 Tasmā sotāpattiphalameva varaṃ uttamanti attho  
          Desanāvasāne bahū sotāpattiphalādīni pāpuṇiṃsūti  
                   Anāthapiṇḍikaputtakālavatthu  
                   Lokavaggavaṇṇanā niṭṭhitā  
                      Terasamo vaggo  
                       
  
  
 page    
                         Buddhavaggavaṇṇanā 
                       
                      Māradhītāvatthu        
       yassa jitanti imaṃ dhammadesanaṃ satthā bodhimaṇḍe viharanto 
 māradhītaro ārabbha kathesi  
       Desanaṃ pana sāvatthiyaṃ samuṭṭhāpetvā puna kururaṭṭhe māgandiya 
 brāhmaṇassa kathesi  Kururaṭṭhe kira māgandiyabrāhmaṇassa dhītā 
 māgandiyāyeva nāma ahosi uttamarūpadhaRā  Taṃ paṭṭhayamānā 
 anekabrāhmaṇamahāsālā ceva khattiyamahāsālā ca dhītaraṃ no 
 detūti māgandiyassa pahiṇiṃsu  Sopi na tumhe mayhaṃ dhītu 
 anucchavikāti sabbe paṭikkhipiyeva  Athekadivasaṃ satthā paccūsasamaye 
 lokaṃ volokento attano ñāṇajālassa anto paviṭṭhaṃ māgandiya 
 brāhmaṇaṃ disvā kiṃ nu kho bhavissatīti upadhārento brāhmaṇassa 
 ca brāhmaṇiyā ca tiṇṇaṃ maggaphalānaṃ upanissayaṃ addasa  
 Brāhmaṇopi bahigāme nibaddhaṃ aggiṃ paricarati  Satthā pātova 
 pattacīvaramādāya taṃ ṭhānaṃ agamāsi  Brāhmaṇo satthu rūpasiriṃ 
 olokento imasmiṃ loke iminā sadiso puriso nāma natthi  
 ayaṃ mayhaṃ dhītu anucchaviko  imassa dhītaraṃ dassāmīti cintetvā 
 satthāraṃ āha samaṇa mama ekā dhītā atthi  ahaṃ tassā 
  
  
 page    
 Anucchavikaṃ purisaṃ apassanto taṃ na kassaci adāsiṃ  tvaṃ panassā 
 anucchaviko  ahaṃ te dhītaraṃ pādaparicārikaṃ katvā dātukāmo 
 yāva naṃ ānemi  tāva idheva tiṭṭhāhīti  Satthā tassa kathaṃ 
 sutvā neva abhinandi na paṭikkosi  Brāhmaṇopi gehaṃ gantvā 
 brāhmaṇiṃ āha bhoti ajja me dhītu anucchaviko puriso 
 diṭṭho  tassa naṃ dassāmāti dhītaraṃ alaṅkārāpetvā ādāya 
 brāhmaṇiyā saddhiṃ taṃ ṭhānaṃ agamāsi  Mahājanopi kutūhalajāto 
 nikkhami  Satthā brāhmaṇena vuttaṭṭhāne aṭṭhatvā tattha padacetiyaṃ 
 dassetvā aññasmiṃ ṭhāne aṭṭhāsi  Buddhānaṃ kira padacetiyaṃ 
 idaṃ asuko nāma passatūti adhiṭṭhahitvā akkantaṭṭhāneyeva 
 paññāyati  Sesaṭṭhāne taṃ passanto nāma natthi  Brāhmaṇo 
 attanā saddhiṃ gacchamānāya brāhmaṇiyā kahaṃ soti puṭṭho 
 imasmiṃ ṭhāne tiṭṭhāhīti taṃ avacanti olokento padavalañjaṃ 
 disvā idamassa padanti dassesi  Sā lakkhaṇamantakusalatāya 
 na idaṃ brāhmaṇa kāmabhogino padanti vatvā  brāhmaṇena 
 bhoti tvaṃ udakacāṭimhi suṃsumāraṃ passasi  mayā so  samaṇo  
 dhītaraṃ te dassāmīti vutto  tenāpi me adhivāsitanti vutte  
 brāhmaṇa kiñcāpi tvaṃ evaṃ vadesi  idaṃ pana nikkilesasseva 
 padanti vatvā imaṃ gāthamāha 
                rattassa hi ukkuṭikaṃ padaṃ bhave  
                 duṭṭhassa hoti sahasānupīḷitaṃ  
  
  
 page    
                 Muḷhassa hoti avakaḍḍhitaṃ padaṃ  
                 vivaṭacchadassa idamīdisaṃ padanti  
 Atha naṃ brāhmaṇo bhoti mā viravi  tuṇhībhūtā ehīti gacchanto 
 satthāraṃ disvā ayaṃ so purisoti tassā dassetvā satthāraṃ 
 upasaṅkamitvā samaṇa dhītaraṃ     dassāmīti āha  Satthā na 
 me tava dhītāya   atthoti avatvā brāhmaṇa ekaṃ te kāraṇaṃ 
 kathessāmi  suṇissasīti vatvā  kathehi  bho  samaṇa  suṇissāmīti 
 vutte  abhinikkhamanato paṭṭhāya atītaṃ āharitvā dassesi  tatrāyaṃ 
 saṅkhepakathā  
       mahāsatto rajjasiriṃ pahāya kaṇṭhakaṃ abhiruyha channasahāyo 
 abhinikkhamanto nagaradvāre ṭhitena mārena siddhattha nivattassu  
 ito te sattame divase cakkaratanaṃ pātubhavissatīti vutte  
 ahaṃpetaṃ māra jānāmi  na pana me tena atthoti āha  atha 
 kimatthāya nikkhamasīti  sabbaññutaññāṇatthāyāti  tenahi sace 
 ajjato paṭṭhāya kāmavitakkādīnaṃ ekaṃpi vitakkaṃ vitakkessasi  
 jānissāmi te kattabbanti  āha   So tato paṭṭhāya 
 otārāpekkho satta vassāni mahāsattaṃ anubandhi  Satthāpi 
 chabbassāni dukkarakārikaṃ caritvā paccattaṃ purisakāraṃ nissāya bodhimūle 
 sabbaññutaññāṇaṃ paṭivijjhitvā vimuttisukhaṃ paṭisaṃvedayamāno pañcame 
 sattāhe ajapālanigrodhamūle nisīdi  Tasmiṃ samaye māro ahaṃ 
  Footnote     Sī  Ma  Yu  etthantare teti atthi         dhītarāti yuttataraṃ  
  
  
 page    
 Ettakaṃ kālaṃ anubandhitvā otārāpekkhopi imassa kiñci khalitaṃ 
 nāddasaṃ  atikkantodāni esa mama visayanti domanassappatto 
 mahāmagge nisīdi  Athassa taṇhā aratī rāgāti imā tisso dhītaro 
 pitā no na paññāyati  kahaṃ nukho etarahīti olokayamānā 
 taṃ tathā nisinnaṃ disvā upasaṅkamitvā kasmā tāta dukkhī 
 dummanosīti pucchiṃsu  So tāsaṃ tamatthaṃ ārocesi  Atha naṃ tā 
 āhaṃsu tāta mā cintayittha  mayaṃ taṃ attano vase katvā 
 ānessāmāti  na sakkā ammā esa kenaci vase kātunti  
 tāta mayaṃ itthiyo nāma idāneva naṃ rāgapāsādīhi bandhitvā 
 ānessāma  tumhe mā cintayitthāti satthāraṃ upasaṅkamitvā 
 pāde te samaṇa paricāremāti āhaṃsu  Satthā neva tāsaṃ vacanaṃ 
 manasākāsi  na akkhīni ummīletvā olokesi  Puna māradhītaro 
 ucacāvaco kho purisānaṃ adhippāyo  kesañci kumārikāsu pemaṃ hoti  
 kesañci paṭhamavaye ṭhitāsu  kesañci majjhimavaye ṭhitāsu  kesañci 
 pacchimavaye ṭhitāsu nānappakārehi taṃ palobhissāmāti ekekā 
 kumārikāvaṇṇādivasena sataṃ sataṃ attabhāve abhinimminitvā kumārikāyo 
 avijātā sakiṃvijātā duvijātā majjhimitthiyo mahallakitthiyo 
 ca hutvā chakkhattuṃ bhagavantaṃ upasaṅkamitvā pāde te samaṇa 
 paricāremāti āhaṃsu  Taṃpi bhagavā na manasākāsi  yathā taṃ anuttare 
 upadhisaṅkhaye adhimuttoti  Atha satthā ettakenāpi tā anugacchantiyo 
  
  
 page    
 apetha  kiṃ disvā evaṃ vāyamatha  evarūpaṃ nāma avītarāgānaṃ purato 
 kātuṃ vaṭṭati  tathāgatassa pana rāgādayo pahīnā  kena maṃ kāraṇena 
 attano vase nessathāti vatvā imā gāthā abhāsi 
                yassa jitaṃ nāvajiyati  
                 jitamassa noyāti koci loke  
                 taṃ buddhamanantagocaraṃ 
                 apadaṃ kena padena nessatha  
                 yassa jālinī visattikā 
                 taṇhā natthi kuhiñci netave  
                 taṃ buddhamanantagocaraṃ 
                 apadaṃ kena padena nessathāti  
       Tattha yassa jitaṃ nāvajiyatīti  yassa sammāsambuddhassa 
 tena tena maggena jitaṃ rāgādikkilesajātaṃ puna asamudācaraṇato 
 nāvajiyati dujjitaṃ nāma na hoti  Noyātīti  na uyyāti  yassa 
 jitaṃ kilesajātaṃ rāgādīsu koci ekakkilesopi loke pacchato 
 nivatti nāma na hoti  nānubandhatīti attho  Anantagocaranti  
 anantārammaṇassa sabbaññutaññāṇassa vasena apariyantagocaraṃ  
 Kena padenāti  yassa rāgapadādīsu ekapadaṃpi natthi  taṃ tumhe 
 kena padena nessatha    buddhassa pana ekapadaṃpi natthi  taṃ apadaṃ 
 buddhaṃ tumhe kena padena nessatha  
  Footnote     Sī  Yu  yassa hi rāgapadādīsu ekapadampi atthi  taṃ tumhe 
  tena padena nessatha  
  
  
 page    
       Dutiyagāthāyaṃ taṇhā nāmesā saṃsibbitaparisibbitapariyonaddhatthena 
 jālamassā atthītipi jālakārikātipi jālūpamātipi jālinī  rūpādīsu 
 ārammaṇesu visattatāya visāhāratāya visapupphatāya visaphalatāya 
 visaparibhogatāya visattikā sā evarūpā taṇhā yassa kuhiñci 
 bhave netuṃ natthi  taṃ tumhe apadaṃ buddhaṃ kena padena nessathāti 
 attho  
       Desanāvasāne bahūnaṃ devatānaṃ dhammābhisamayo ahosi  
 Māradhītaropi tattheva antaradhāyiṃsu  
       Satthā imaṃ dhammadesanaṃ āharitvā māgandiya ahaṃ pubbe 
 imā tisso māradhītaro addasaṃ semhādīhi apalibuddhena 
 suvaṇṇakkhandhasadisena attabhāvena samannāgatā  tadāpi me methunasmiṃ 
 chando nāhosi  tava pana dhītu sarīraṃ dvattiṃsākārakuṇapaparipūraṃ bahi 
 citto viya asucighaṭo  sacepi mama pādo asucimakkhito bhaveyya  
 ayañca ummāraṭṭhāne tiṭṭheyya tathāpissā sarīraṃ ahaṃ pādaṃ   na 
 phuseyyanti vatvā imaṃ gāthamāha 
                disvāna taṇhaṃ aratiñca rāgaṃ 
                 nāhosi chando api methunasmiṃ  
                 kimevidaṃ muttakarīsapuṇṇaṃ  
                 pādāpi naṃ samphusituṃ na iccheti  
       Desanāvasāne ubhopi jāyapatikā anāgāmiphale patiṭṭhahiṃsūti  
                       Māradhītāvatthu  
                         
  Footnote     Yu  pādena  
  
  
 page    
                   Yamakappāṭihāriyavatthu        
       ye jhānappasutā dhīrāti imaṃ dhammadesanaṃ satthā 
 saṅkassanagaradvāre bahū devamanusse ārabbha kathesi  
       Desanā pana rājagahe samuṭṭhitā  Ekasmiṃ hi samaye 
 rājagahaseṭṭhī parissayamocanatthañceva pamādena khalitāni ābharaṇādīni 
 rakkhaṇatthañca jālakaraṇḍakaṃ parikkhipāpetvā gaṅgāya udakakīḷaṃ 
 kīḷi  Atheko rattacandanarukkho gaṅgāya uparitīre jāto gaṅgodakena 
 dhotamūlo patitvā tattha tattha pāsāṇesu sambhañjamāno 
 vippakiri  Tato ekā ghaṭappamāṇā ghaṭikā pāsāṇehi ghaṃsiyamānā 
 udakaūmīhi pothiyamānā maṭṭhā hutvā anupubbena vuyhamānā 
 sevālapariyonaddhā āgantvā tassa jāle laggi  Seṭṭhī 
 kimetanti vatvā rukkhaghaṭikāti sutvā taṃ āharāpetvā 
 kinnāmetanti upadhāraṇatthaṃ vāsikaṇṇena tacchāpesi  Tāvadeva 
 alattakavaṇṇaṃ rattacandanaṃ paññāyi  Seṭṭhī pana neva sammādiṭṭhi  
 na micchādiṭṭhi  majjhattadhātuko so cintesi mayhaṃ gehe 
 rattacandanaṃ bahu  kinnu kho iminā karomīti  Athassa etadahosi 
 imasmiṃ loke mayaṃ arahantoti vattāro bahū  ahaṃ ekaṃ 
 arahantaṃpi na jānāmi gehe bhamaṃ yojetvā pattaṃ likhāpetvā 
 sikkāya ṭhapetvā veḷuparamparāya saṭṭhihatthamatte ākāse 
 olambāpetvā sace arahā atthi  ākāsenāgantvā imaṃ 
 gaṇhātūti vakkhāmi yo taṃ gahessati  taṃ saputtadāro saraṇaṃ 
  
  
 page    
 Gamissāmīti  So cintitaniyāmeneva pattaṃ likhāpetvā veḷuparamparāya 
 ussāpetvā yo imasmiṃ loke arahā  so ākāsenāgantvā 
 imaṃ pattaṃ gaṇhātūti āha  
       Cha satthāro amhākaṃ esa anucchaviko  amhākameva naṃ 
 dehīti vadiṃsu  So ākāsenāgantvā gaṇhāthāti āha  Chaṭṭhe 
 divase niggaṇṭho nāṭaputto antevāsike pesesi gacchatha  seṭṭhiṃ 
 evaṃ vadetha amhākaṃ ācariyassa anucchaviko  mā appamattakassa 
 kāraṇā ākāsena āgamanaṃ kari  dehi kiretaṃ pattanti  Te 
 gantvā seṭṭhiṃ tathā vadiṃsu  Seṭṭhī ākāsenāgantvā gaṇhituṃ 
 samatthova gaṇhātūti āha  Nāṭaputto sayaṃ gantukāmo hutvā 
 antevāsikānaṃ saññamadāsi ahaṃ ekaṃ hatthañca pādañca ukkhipitvā 
 uppatitukāmo viya bhavissāmi  tumhe maṃ ācariya kiṃ karotha  
 dārumayapattassa kāraṇā paṭicchannaṃ arahattaṃ mahājanassa mā 
 dassayitthāti vatvā maṃ hatthesu ca pādesu ca gahetvā ākaḍḍhantā 
 bhūmiyaṃ pāteyyāthāti  So tattha gantvā seṭṭhiṃ āha mahāseṭṭhi 
 mayhaṃ ayaṃ patto anucchaviko  aññesaṃ nānucchaviko  mā te 
 appamattakassa kāraṇā mama ākāse uppatanaṃ ruccati  dehi 
 me pattanti  bhante ākāsena uppatitvāva gaṇhāthāti  
 Tato nāṭaputto tenahi apetha apethāti antevāsike apanetvā 
 ākāse uppatissāmīti ekaṃ hatthañca pādañca ukkhipi  Atha naṃ 
 antevāsikā ācariya kinnāmetaṃ karotha  chavassa dārumayapattassa 
  
  
 page    
 Kāraṇā paṭicchannagguṇena mahājanassa dassitena ko atthoti taṃ 
 hatthapādesu gahetvā ākaḍḍhitvā bhūmiyaṃ pātesuṃ  So seṭṭhiṃ 
 āha mahāseṭṭhi ime me uppatituṃ na denti  dehi me pattanti  
 uppatitvāva gaṇhātha bhanteti  Evaṃ titthiyā cha divasāni 
 vāyamitvāpi taṃ pattaṃ na labhiṃsuyeva  
       Sattame divase āyasmato ca mahāmoggallānassa āyasmato 
 ca piṇḍolabhāradvājassa rājagahe piṇḍāya carissāmāti gantvā 
 ekasmiṃ piṭṭhipāsāṇe ṭhatvā cīvaraṃ pārupanakāle dhuttakā kathaṃ 
 samuṭṭhāpesuṃ ambho pubbe cha satthāro loke mayaṃ 
 arahantamhāti vadiṃsu  Rājagahaseṭṭhino pana pattaṃ ussāpetvā sace 
 arahā atthi  ākāsenāgantvā gaṇhātūti vadantassa ajja 
 sattamo divaso  ekopi ahaṃ arahāti ākāse uppatanto nāma 
 natthi ajja no loke arahantānaṃ natthibhāvo ñātoti  Taṃ kathaṃ 
 sutvā āyasmā mahāmoggallāno āyasmantaṃ piṇḍolabhāradvājaṃ 
 āha sutante āvuso bhāradvāja imesaṃ vacanaṃ  ime buddhasāsanaṃ 
 pariggaṇhantā viya vadanti tvañca mahiddhiko mahānubhāvo  gacchetaṃ 
 pattaṃ ākāsenāgantvā gaṇhāhīti  āvuso moggallāna tvaṃ 
 iddhimantānaṃ aggo  tvaṃ etaṃ gaṇhāhi tayi pana aggaṇhante 
 ahaṃ gaṇhissāmīti  gaṇhāvusoti evaṃ vutte āyasmā 
 piṇḍolabhāradvājo abhiññāpādakaṃ catutthajjhānaṃ samāpajjitvā 
 vuṭṭhāya tigāvutaṃ piṭṭhipāsāṇaṃ pādantena paricchindanto tūlapicu 
  
  
 page    
 Viya ākāse uṭṭhāpetvā rājagahanagarassa upari sattakkhattuṃ 
 anupariyāyi  So tigāvutappamāṇassa nagarassa pidhānaṃ viya paññāyi  
 Nagaravāsino pāsāṇo no avattharitvā gaṇhātīti bhītā 
 suppādīni matthake katvā tattha tattha nilīyiṃsu  Sattame vāre 
 thero piṭṭhipāsāṇaṃ bhinditvā attānaṃ dassesi  Mahājano theraṃ 
 disvā bhante piṇḍolabhāradvāja tava pāsāṇaṃ daḷhaṃ katvā 
 gaṇha  mā no sabbe nāsayīti  Thero pāsāṇaṃ pādantena 
 khipitvā vissajjesi  So gantvā yathāṭhāneyeva patiṭṭhāsi  Thero 
 seṭṭhissa gehamatthake aṭṭhāsi  Taṃ disvā seṭṭhī urena nippajjitvā  
 otaratha sāmīti vatvā ākāsato otiṇṇaṃ theraṃ nisīdāpetvā  
 Pattaṃ otārāpetvā catummadhurapuṇṇaṃ katvā therassa adāsi  
 Thero pattaṃ gahetvā vihārābhimukho pāyāsi  Athassa ye araññe 
 gatā vā gāmagatā vā pāṭihāriyaṃ na passiṃsu  te sannipatitvā 
 bhante amhākaṃpi pāṭihāriyaṃ dassehīti theraṃ anubandhiṃsu  So 
 tesaṃ tesaṃ pāṭihāriyaṃ dassento vihāraṃ agamāsi  
       Satthā taṃ anubandhitvā unnadantassa mahājanassa saddaṃ sutvā 
 ānanda kasseso saddoti pucchitvā bhante piṇḍolabhāradvājena 
 ākāse uppatitvā candanapatto gahito  tassa santike eso 
 saddoti sutvā piṇḍolabhāradvājaṃ pakkosāpetvā saccaṃ kira 
 tayā evaṃ katanti pucchitvā saccaṃ bhanteti vutte  kasmā te 
 bhāradvāja evaṃ katanti theraṃ vigarahitvā taṃ pattaṃ khaṇḍākhaṇḍaṃ 
 bhedāpetvā bhikkhūnaṃ añjanapiṃsanatthāya dāpetvā pāṭihāriyassa 
  
  
 page    
 Akaraṇatthāya sāvakānaṃ sikkhāpadaṃ paññapesi  Titthiyāpi samaṇo kira 
 gotamo taṃ pattaṃ bhedāpetvā pāṭihāriyassa akaraṇatthāya sāvakānaṃ 
 sikkhāpadaṃ paññapesīti sutvā samaṇassa gotamassa sāvakā paññattaṃ 
 sikkhāpadaṃ jīvitahetupi nātikkamanti  samaṇopi gotamo taṃ rakkhissateva  
 idāni amhehi okāso laddhoti nagaravīthīsu ārocentā vicariṃsu  
 mayaṃ attano guṇaṃ rakkhantā pubbe dārumayapattassa kāraṇā 
 attano guṇaṃ mahājanassa na dassayimhā  samaṇassa gotamassa 
 sāvakā pattassa kāraṇā attano guṇaṃ mahājanassa dassesuṃ  
 samaṇo gotamo attano paṇḍitatāya taṃ pattaṃ bhedāpetvā 
 sāvakānaṃ sikkhāpadaṃ paññapesi  idāni mayaṃ teneva saddhiṃ pāṭihāriyaṃ 
 karissāmāti vadiṃsu  Rājā bimbisāro taṃ kathaṃ sutvā satthu santikaṃ 
 gantvā tumhehi kira bhante pāṭihāriyassa akaraṇatthāya sāvakānaṃ 
 sikkhāpadaṃ paññattanti  āma mahārājāti  idāni titthiyā 
 tumhehi saddhiṃ pāṭihāriyaṃ karissāmāti vadanti  kindāni karissathāti  
 tesu karontesu karissāmi mahārājāti  nanu tumhehi sikkhāpadaṃ 
 paññattanti  nāhaṃ mahārāja attano sikkhāpadaṃ paññapesiṃ  
 tameva sāvakānaṃ paññattanti  tumhe ṭhapetvā aññattha sikkhāpadaṃ 
 paññattaṃ nāma hoti bhanteti  tenahi mahārāja tamevettha 
 paṭipucchissāmi  atthi pana te mahārāja vijite uyyānanti  atthi 
 bhanteti  sace te mahārāja uyyāne mahājano ambādīni khādeyya  
 kimassa kattabbanti  daṇḍo bhanteti  tvaṃ pana khādituṃ labhasīti  
  
  
 page    
 āma bhante  mayhaṃ daṇḍo natthi  ahaṃ attano santakaṃ khādituṃ 
 labhāmīti  mahārāja yathā tava tiyojanasatike rajje āṇā pavattati  
 attano uyyāne ambādīni khādantassa daṇḍo natthi  aññesaṃ 
 pana atthi evaṃ mamapi cakkavāḷakoṭisatasahasse āṇā pavattati  
 attano sikkhāpadappaññattiyā atikkamo nāma natthi  aññesaṃ 
 pana atthi karissāmahaṃ pāṭihāriyanti  Titthiyā taṃ kathaṃ sutvā 
 idānimha naṭṭhā  samaṇena kira gotamena sāvakānaññeva sikkhāpadaṃ 
 paññattaṃ  na attano sayameva kira pāṭihāriyaṃ kattukāmo 
 kinnu kho karomāti mantayiṃsu  Rājā satthāraṃ pucchi bhante kadā 
 pāṭihāriyaṃ karissathāti  ito cātummāsaccayena āsāḷhapuṇṇamāyaṃ 
 mahārājāti  kattha karissatha bhanteti  sāvatthiṃ nissāya mahārājāti  
 kasmā pana satthā evaṃ dūraṭṭhānaṃ apadisatīti  yasmā taṃ 
 sabbabuddhānaṃ mahāpāṭihāriyakaraṇaṭṭhānaṃ apica mahājanassa 
 sannipātatthāyapi dūraṭṭhānameva apadisatīti  Titthiyā taṃ kathaṃ sutvā 
 ito kira catunnaṃ māsānaṃ accayena samaṇo gotamo sāvatthiyaṃ 
 pāṭihāriyaṃ karissati  idāni taṃ amuñcitvāva anubandhissāma  
 mahājano amhe disvā kimidanti pucchissati  athassa vakkhāma 
 mayaṃ samaṇena gotamena saddhiṃ pāṭihāriyaṃ karissāmāti vadimhā  
 so palāyati  mayamassa palāyituṃ adatvā anubandhāmāti  Satthā 
 rājagahe piṇḍāya caritvā nikkhami  Titthiyāpissa pacchatova 
 nikkhamitvā bhattakiccaṭṭhāne vasanti  Vasitaṭṭhāne punadivase 
  
  
 page    
 Pātarāsaṃ karonti  Te manussehi kimidanti pucchitā heṭṭhā 
 vuttanayeneva ārocenti  Mahājanopi pāṭihāriyaṃ passissāmāti 
 anubandhi  Satthā anupubbena sāvatthiṃ pāpuṇi  Titthiyāpi tena 
 saddhiṃyeva gantvā upaṭṭhāke samādapetvā satasahassaṃ labhitvā 
 khadiratthambhehi maṇḍapaṃ kāretvā nīluppalehi chādāpetvā idha 
 pāṭihāriyaṃ karissāmāti nisīdiṃsu  Atha rājā pasenadikosalo satthāraṃ 
 upasaṅkamitvā bhante titthiyehi maṇḍapo kārito  ahaṃpi tumhākaṃ 
 maṇḍapaṃ kāremīti  alaṃ mahārāja  atthi mayhaṃ maṇḍapakārakoti  
 bhante maṃ ṭhapetvā ko añño kātuṃ sakkhissatīti  sakko 
 devarājāti  kahaṃ pana bhante pāṭihāriyaṃ karissathāti  
 gaṇḍāmbarukkhamūle mahārājāti  Titthiyā ambarukkhamūle kira pāṭihāriyaṃ 
 karissatīti sutvā attano upaṭṭhākānaṃ ārocetvā yojanabbhantare 
 ṭhāne antamaso tadahujātaṃpi ambapotakaṃ uppāṭāpetvā araññe 
 khipāpesuṃ  
       Satthā āsāḷhapuṇṇamīdivase antonagaraṃ pāvisi  Rañño 
 uyyānapālo gaṇḍo nāma ekaṃ piṅgalakipillikehi katapattapuṭassa 
 antare mahantaṃ ambapakkaṃ disvā tassa gandharasalobhena sampatante 
 vāyase palāpetvā rañño atthāya ādāya gacchanto antarāmagge 
 satthāraṃ disvā cintesi rājā imaṃ ambaṃ khāditvā mayhaṃ 
 aṭṭha vā soḷasa vā kahāpaṇe dadeyya  taṃ me ekasmiṃ 
 attabhāve jīvitavuttiyā nālaṃ sace panāhaṃ satthu imaṃ dassāmi  
  
  
 page    
 Apariyantaṃ me kālaṃ hitāvahaṃ bhavissatīti  So taṃ ambaṃ satthu 
 upanāmesi  
       Satthā ānandattheraṃ olokesi  Athassa thero 
 cātummahārājadattiyaṃ pattaṃ nīharitvā hatthe ṭhapesi  Satthā pattaṃ 
 upanāmetvā ambaṃ paṭiggahetvā tattheva nisīdanākāraṃ dassesi  
 Thero cīvaraṃ paññapetvā adāsi  Athassa tasmiṃ nisinnassa thero 
 pānīyaṃ parissāvetvā taṃ ambapakkaṃ madditvā pānakaṃ katvā 
 adāsi  Satthā ambapānakaṃ pivitvā gaṇḍaṃ āha imaṃ ambaṭṭhiṃ 
 idheva paṃsuṃ viyūhitvā ropehīti  So tathā akāsi  Satthā tassa 
 upari hatthaṃ dhovi  Hatthe dhotamatteyeva naṅgalasīsamattakkhandho 
 hutvā anupubbena paṇṇāsahattho ambarukkho uṭṭhahi  Catūsu disāsu 
 ekekā uddhaṃ ekāti pañca mahāsākhā paṇṇāsapaṇṇāsahatthāva 
 ahesuṃ  So tāvadeva pupphaphalasampanno hutvā ekasmiṃ ṭhāne 
 paripakkaambapiṇḍidharo ahosi  Pacchato āgacchantā bhikkhū 
 ambapakkāni khādantāyeva āgamiṃsu  Rājā evarūpo kira ambarukkho 
 uṭṭhitoti sutvā mā naṃ koci chindīti ārakkhaṃ ṭhapesi  So pana 
 gaṇḍena ropitattā gaṇḍāmbarukkhotveva paññāyi  Dhuttakāpi 
 ambapakkāni khāditvā are duṭṭhatitthiyā samaṇo gotamo 
 gaṇḍāmbarukkhamūle pāṭihāriyaṃ karissatīti tumhehi yojanabbhantare 
 tadahujātāpi ambapotakā uppāṭāpitā  gaṇḍāmbo nāma ayanti 
 vatvā te ucchiṭṭhaambaṭṭhīhi pahariṃsu  Sakko vātavalāhakadevaputtaṃ 
  
  
 page    
 Āṇāpesi titthiyānaṃ maṇḍapaṃ vātehi uppāṭetvā ukkārabhūmiyaṃ 
 khipāpehīti  So tathā akāsi  Suriyadevaputtaṃ āṇāpesi suriyamaṇḍalaṃ 
 niggaṇhanto tāpehīti  Sopi tathā akāsi  Puna vātavalāhakaṃ 
 āṇāpesi vātamaṇḍalaṃ uṭṭhāpento yāhīti  So tathā karonto 
 titthiyānaṃ paggharitasedasarīre rajavaṭṭiyo okiri  Te tāmbavammikasadisā 
 ahesuṃ  Vassavalāhakaṃpi āṇāpesi mahantāni mahantāni bindūni 
 pātehīti  So tathā akāsi  Atha nesaṃ kāyo kabaragāvīsadiso 
 ahosi  Te niggaṇā hutvā sammukhasammukhaṭṭhāneyeva palāyiṃsu  Evaṃ 
 palāyantesu pūraṇakassapassa upaṭṭhāko eko kassako idāni 
 me ayyānaṃ pāṭihāriyakaraṇavelā  taṃ pāṭihāriyaṃ passissāmīti goṇe 
 vissajjetvā pātova ābhataṃ yāgukuṭañceva yottañca gahetvā 
 āgacchanto pūraṇaṃ tathā palāyantaṃ disvā bhante ahaṃ ayyānaṃ 
 pāṭihāriyaṃ passissāmīti āgacchāmi  tumhe kahaṃ gacchathāti  kinte 
 pāṭihāriyena  imaṃ me kuṭañca yottañca dehīti  So tena dinnaṃ 
 kuṭañca yottañca ādāya nadītīraṃ gantvā kuṭaṃ yottena attano 
 gīvāyaṃ bandhitvā rahade patitvā udakabubbuḷake uṭṭhāpento 
 kālaṃ katvā avīcimhi nibbatti  Satthā   ākāse ratanacaṅkamaṃ 
 māpesi  Tassa ekā koṭi pācīnacakkavāḷamukhavaṭṭiyaṃ ahosi  
 ekā pacchimacakkavāḷamukhavaṭṭiyaṃ  Satthā sannipatitāya chattiṃsayojanāya 
 parisāya vaḍḍhamānakacchāyāya idāni pāṭihāriyakaraṇavelāti 
  Footnote     Sī  sakko  
  
  
 page    
 Gandhakuṭito nikkhamitvā pamukhe aṭṭhāsi  
       Atha naṃ gharaṇī nāma nandamātā ekā anāgāmiupāsikā 
 upasaṅkamitvā bhante mādisāya dhītari vijjamānāya tumhākaṃ 
 kilamanakiccaṃ natthi  ahaṃ pāṭihāriyaṃ karissāmīti āha  kathaṃ karissasi 
 gharaṇīti  bhante ekasmiṃ cakkavāḷagabbhe mahāpaṭhaviṃ udakaṃ katvā 
 udakasakuṇikā viya nimujjitvā pācīnacakkavāḷamukhavaṭṭiyaṃ attānaṃ 
 dassessāmi  tathā pacchimauttaradakkhiṇacakkavāḷamukhavaṭṭiyaṃ  tathā 
 majjhe atha mahājanā maṃ disvā  kā esāti vutte  vakkhanti 
 gharaṇī nāmesā  ayaṃ tāva ekissā itthiyā ānubhāvo  
 buddhānaṃ ānubhāvo pana kīdiso bhavissatīti evaṃ titthiyā 
 tumhe adisvāva palāyissantīti  Atha naṃ satthā jānāmi 
 te gharaṇi evarūpaṃ pāṭihāriyaṃ kātuṃ samatthabhāvaṃ  na panāyaṃ 
 tavatthāya baddho mālāpuṭoti vatvā paṭikkhipi  Sā na me 
 satthā anujānāti  addhā mayā uttaritaraṃ pāṭihāriyaṃ kātuṃ 
 samattho añño atthīti ekamantaṃ aṭṭhāsi  Satthāpi evameva 
 tesaṃ guṇo pākaṭo bhavissatīti evaṃ chattiṃsayojanāya parisāya 
 majjhe sīhanādaṃ nadissantīti maññamāno aparepi pucchi tumhe 
 kathaṃ pāṭihāriyaṃ karissathāti  Te evañca evañca karissāma 
 bhanteti satthu purato ṭhitāva sīhanādaṃ nadiṃsu  Tesu kira 
 cullaanāthapiṇḍiko mādise anāgāmiupāsake putte vijjamāne 
 satthu kilamanakiccaṃ natthīti cintetvā ahaṃ bhante pāṭihāriyaṃ 
  
  
 page    
 Karissāmīti vatvā kathaṃ karissasīti puṭṭho āha ahaṃ bhante 
 dvādasayojanikaṃ brahmattabhāvaṃ nimminitvā imissā parisāya 
 majjhe mahāmeghagajjitasadisena saddena brahmaappoṭhanaṃ nāma 
 appoṭhessāmi  mahājanā kiṃsaddo nāmesoti pucchitvā 
 cullaanāthapiṇḍikassa kira brahmaappoṭhanasaddo nāmāti vakkhanti  
 titthiyā gahapatikassa tāva eso ānubhāvo  buddhānubhāvo 
 kīdiso bhavissatīti tumhe adisvāva palāyissantīti  Satthā 
 jānāmi te ānubhāvanti tassāpi tatheva vatvā pāṭihāriyakaraṇaṃ 
 nānujāni  Athekā paṭisambhidappattā sattavassikā vīrasāmaṇerī   
 nāma satthāraṃ vanditvā ahaṃ bhante pāṭihāriyaṃ karissāmīti 
 āha  kathaṃ karissasi vīreti  bhante sineruñca cakkavāḷapabbatañca 
 himavantañca āharitvā imasmiṃ ṭhāne paṭipāṭiyā ṭhapetvā ahaṃ 
 haṃsasakuṇī viya tato tato nikkhamitvā asajjamānā gamissāmi  
 mahājano maṃ disvā kā esāti pucchitvā vīrasāmaṇerīti 
 vakkhati  titthiyā sattavassikāya tāya sāmaṇeriyā ayamānubhāvo  
 buddhānubhāvo kīdiso bhavissatīti tumhe adisvāva palāyissantīti  
 Ito paraṃ evarūpāni vacanāni vuttānusāreneva veditabbāni  
 Tassāpi bhagavā jānāmi te ānubhāvanti vatvā pāṭihāriyakaraṇaṃ 
 nānujāni  Atheko paṭisambhidappatto khīṇāsavo cundasāmaṇero 
 nāma jātiyā sattavasso satthāraṃ upasaṅkamitvā vanditvā ahaṃ 
  Footnote     Ma  Yu  cīrasāmaṇerī  
  
  
 page    
 Bhante pāṭihāriyaṃ karissāmīti vatvā kathaṃ karissasīti puṭṭho āha 
 ahaṃ bhante jambudīpassa dhajabhūtaṃ mahājamburukkhaṃ khandhe gahetvā 
 cāletvā mahājambuphalāni āharitvā imaṃ parisaṃ khādāpessāmi  
 pāricchattakakusumāni ca āharitvā tumhe vandissāmīti  Satthā 
 jānāmi te ānubhāvanti vatvā tassāpi pāṭihāriyakaraṇaṃ paṭikkhipi  
 Atha uppalavaṇṇā therī satthāraṃ vanditvā ahaṃ bhante 
 pāṭihāriyaṃ karissāmīti vatvā kathaṃ karissasīti puṭṭhā āha 
 ahaṃ bhante samantā dvādasayojanaṃ parisaṃ dassetvā āvaṭṭato 
 chattiṃsayojanāya parisāya parivuto cakkavattirājā hutvā āgantvā 
 tumhe vandissāmīti  Satthā jānāmi te ānubhāvanti vatvā 
 tassāpi pāṭihāriyakaraṇaṃ paṭikkhipi  Atha mahāmoggallānatthero 
 bhagavantaṃ vanditvā ahaṃ bhante pāṭihāriyaṃ karissāmīti vatvā 
 kathaṃ karissasīti puṭṭho āha ahaṃ bhante sinerupabbatarājaṃ 
 dantantare ṭhapetvā sāsapavījaṃ viya naṃ khādissāmīti  aññaṃ kiṃ 
 karissasīti  imaṃ mahāpaṭhaviṃ kaṭasārakaṃ viya saṃvellitvā aṅgulantare 
 nikkhipissāmīti  aññaṃ kiṃ karissasīti  mahāpaṭhaviṃ kulālacakkaṃ viya 
 parivattetvā mahājanaṃ paṭhavojaṃ khādāpessāmīti  aññaṃ kiṃ 
 karissasīti  vāmahatthe paṭhaviṃ katvā ime satte dakkhiṇahatthena 
 aññasmiṃ dīpe ṭhapessāmīti  aññaṃ kiṃ karissasīti  sineruṃ 
 chattadaṇḍaṃ katvā mahāpaṭhaviṃ ukkhipitvā tassupari ṭhapetvā 
 chattahattho bhikkhu viya ekahatthenādāya ākāse caṅkamissāmīti  
  
  
 page    
 Satthā jānāmi te ānubhāvanti tassāpi pāṭihāriyakaraṇaṃ nānujāni  
 So jānāti maññe satthā mayā uttaritaraṃ pāṭihāriyaṃ kātuṃ 
 samatthanti ekamantaṃ aṭṭhāsi  
       Atha naṃ satthā nāyaṃ moggallāna tavatthāya baddho mālāpuṭo  
 ahaṃ hi asamadhuro  mama dhuraṃ añño vahituṃ samattho nāma natthi 
 anacchariyañcetaṃ  yaṃ idāni mama dhuraṃ vahituṃ samattho na bhaveyya 
 ahetukatiracchānayoniyaṃ nibbattakālepi mama dhuraṃ añño vahituṃ 
 samattho nāhosiyevāti vatvā kadā pana bhanteti therena puṭṭho 
 atītaṃ āharitvā 
          yato yato garu dhuraṃ       yato gambhīravattanī  
           tadāssu kaṇhaṃ yuñjanti     savāssu taṃ vahate dhuranti 
 idaṃ kaṇhausabhajātakaṃ   vitthāretvā puna tadeva vatthuṃ visesetvā 
 dassento 
          manāpameva bhāseyya      nāmanāpaṃ kudācanaṃ 
           manāpaṃ bhāsamānassa       garubhāraṃ udabbahi  
           dhanañca naṃ alābhesi       tena cattamano ahūti 
 idaṃ nandavisālajātakaṃ   vitthāretvā kathesi  Kathetvā ca pana satthā taṃ 
 ratanacaṅkamaṃ abhiruhi  Purato dvādasayojanikā parisā ahosi  tathā 
 pacchato ca uttarato ca dakkhiṇato ca  ujukaṃ pana catubbīsatiyojanikā    
  Footnote     khu  jā        tadaṭṭhakathā        
     khu  jā        tadaṭṭhakathā        
     purāṇapotthake catuvīsatiyojanikāti dissati  
  
  
 page    
 Parisāya majjhe bhagavā yamakappāṭihāriyaṃ akāsi  Taṃ pālito tāva 
 evaṃ veditabbaṃ  
       katamaṃ tathāgatassa yamakappāṭihāriye ñāṇaṃ  idha tathāgato 
 Yamakappāṭihāriyaṃ karoti asādhāraṇaṃ sāvakehi uparimakāyato 
 aggikkhandho pavattati  heṭṭhimakāyato udakadhārā pavattati 
 heṭṭhimakāyato aggikkhandho pavattati  uparimakāyato udakadhārā pavattati 
 puratthimakāyato  pacchimakāyato pacchimakāyato  puratthimakāyato 
 dakkhiṇakkhito  vāmakkhito vāmakkhito  dakkhiṇakkhito 
 dakkhiṇakaṇṇasotato vāmakaṇṇasotato vāmakaṇṇasotato  
 dakkhiṇakaṇṇasotato dakkhiṇanāsikasotato  vāmanāsikasotato 
 vāmanāsikasotato  dakkhiṇanāsikasotato dakkhiṇaaṃsakūṭato  vāmaaṃsakūṭato 
 vāmaaṃsakūṭato  dakkhiṇaaṃsakūṭato dakkhiṇahatthato  vāmahatthato 
 vāmahatthato  dakkhiṇahatthato dakkhiṇapassato  vāmapassato 
 vāmapassato  dakkhiṇapassato dakkhiṇapādato  vāmapādato vāmapādato  
 dakkhiṇapādato aṅgulīhi  aṅgulantarikāhi aṅgulantarikāhi  aṅgulīhi 
 ekekalomakūpato aggikkhandho pavattati  ekekalomato udakadhārā 
 pavattati ekekalomato aggikkhandho pavattati  ekekalomakūpato 
 udakadhārā pavattati channaṃ vaṇṇānaṃ nīlānaṃ pītakānaṃ lohitakānaṃ 
 odātānaṃ mañjeṭṭhānaṃ pabhassarānaṃ bhagavā caṅkamati  nimmito 
 tiṭṭhati vā nisīdati vā seyyaṃ vā kappeti  pe  Nimmito 
 seyyaṃ kappeti  bhagavā caṅkamati vā tiṭṭhati vā nisīdati vā  
  
  
 page    
 Idaṃ tathāgatassa yamakappāṭihāriye ñāṇanti    
       Idaṃ pana pāṭihāriyaṃ satthā tasmiṃ caṅkame caṅkamitvā akāsi  
 tassa tejokasiṇasamāpattivasena uparimakāyato aggikkhandho 
 pavattati  āpokasiṇasamāpattivasena heṭṭhimakāyato udakadhārā 
 pavattati puna udakadhārāya pavattaṭṭhānato aggikkhandho pavattati  
 aggikkhandhassa ca pavattaṭṭhānato udakadhārā pavattatīti tamatthaṃ 
 dassetuṃ heṭṭhimakāyato uparimakāyatoti vuttaṃ  Esa nayo 
 sabbapadesu  Aggikkhandho panettha udakadhārāya asammisso ahosi  tathā 
 udakadhārā aggikkhandhena  Ubhayaṃpi kira cetaṃ yāva brahmalokā 
 uggantvā cakkavāḷamukhavaṭṭiyaṃ pavattati      bdpicturechannaṃ vaṇṇānanti vuttattā 
 panassa chabbaṇṇaraṃsiyo kuṭehi āsiñcamānaṃ vilīnasuvaṇṇaṃ viya 
 yantanāḷikato nikkhantā suvaṇṇarasadhārā viya ca ekacakkavāḷagabbhato 
 uggantvā brahmalokaṃ āhacca paṭinivattitvā cakkavāḷamukhavaṭṭimeva 
 gaṇhiṃsu  Ekaṃ cakkavāḷagabbhaṃ vaṅkagopānasivinaddhaṃ viya bodhigharaṃ 
 ahosi ekālokaṃ  Taṃ divasaṃ satthā caṅkamitvā pāṭihāriyaṃ karonto 
 antarantarā mahājanassa dhammakathaṃ kathesi  kathento ca janaṃ 
 nirassāsaṃ akatvā assāsataraṃ   deti  Tasmiṃ khaṇe mahājano sādhukāraṃ 
 pavattesi  Tassa sādhukārappavattanakāle satthā tāvamahatiyā parisāya 
 cittaṃ olokento ekekassa soḷasannaṃ ākārānaṃ vasena cittavāraṃ 
  Footnote     khu  paṭi             tarappaccayo visesanapadena yuñjitabbo  
  idha pana nāmapadena  atīva assāsanti yuttataraṃ  Ma  assāsavāraṃ  
  
  
 page    
 Aññāsi  Evaṃ lahukaparivattaṃ buddhānaṃ cittaṃ  Yo yo yasmiṃ dhamme 
 yasmiñca pāṭihāriye pasanno  tassa tassa ajjhāsayavasena dhammañca 
 kathesi pāṭihāriyañca akāsi  Evaṃ dhamme desiyamāne pāṭihāriye 
 ca kariyamāne mahājanassa dhammābhisamayo ahosi  Satthā pana tasmiṃ 
 samāgame attano manaṃ gahetvā aññaṃ pañhaṃ pucchituṃ samatthaṃ 
 adisvā nimmitabuddhaṃ māpesi  Tena pucchitaṃ pañhaṃ satthā vissajjesi  
 Satthārā pucchitaṃ so vissajjesi  Bhagavato caṅkamanakāle nimmito 
 ṭhānādīsu aññataraṃ kappesi  Nimmitassa caṅkamanakāle bhagavā 
 ṭhānādīsu aññataraṃ kappesi  Tamatthaṃ dassetuṃ nimmito caṅkamati 
 vātiādi vuttaṃ  Evaṃ karontassa satthu pāṭihāriyaṃ disvā dhammakathañca 
 sutvā tasmiṃ samāgame vīsatiyā pāṇakoṭīnaṃ dhammābhisamayo ahosi  
       Satthā pāṭihāriyaṃ karonto va kattha nu kho atītabuddhā imaṃ 
 pāṭiheraṃ katvā vassaṃ upentīti āvajjitvā tāvatiṃsabhavane vassaṃ 
 upagantvā mātu abhidhammapiṭakaṃ desentīti disvā dakkhiṇapādaṃ 
 ukkhipitvā yugandharamatthake ṭhapetvā itaraṃ pādaṃ ukkhipitvā 
 sinerumatthake ṭhapesi  Evaṃ aṭṭhasaṭṭhiyojanasatasahassaṭṭhāne tayo 
 padavārā ahesuṃ  Dve pādacchiddāni pakatipādavītiharaṇasadisanikkhepāni 
 ahesuṃ  satthā pādaṃ pasāretvā akkamīti na sallakkhetabbaṃ  Tassa 
 hi pādaṃ ukkhipanakāleyeva te pabbatā pādamūlaṃ āgantvā 
 sampaṭicchiṃsu  satthārā akkantakāle uṭṭhāya yathāṭhāne aṭṭhaṃsu  Sakko 
 satthāraṃ disvā cintesi paṇḍukambalasilāya majjhe satthā imaṃ 
  
  
 page    
 Vassāvāsaṃ upessati  bahūnaṃ vata devatānaṃ upakāro bhavissati  
 satthari panettha vassaṃ upagate aññā devatā hatthaṃpi ṭhapetuṃ na 
 sakkhissanti ayaṃ kho pana paṇḍukambalasilā dīghato saṭṭhiyojanā 
 tiriyato paññāsayojanā puthulato paṇṇarasayojanā satthari nisinnepi 
 tucchā viya bhavissatīti  Satthā tassa ajjhāsayaṃ viditvā attano 
 saṅghāṭiṃ silātalaṃ paṭicchādayamānaṃ khipi  Sakko cintesi cīvaraṃ tāva 
 paṭicchādayamānaṃ khipi  sayaṃ pana parittake ṭhāne nisīdissatīti  Satthā 
 tassajjhāsayaṃ viditvā nīcapīṭhakaṃ mahāpaṃsukūliko viya paṇḍukambalasilaṃ 
 antocīvarabhogeyeva katvā nisīdi  Mahājanopi taṃkhaṇaññeva satthāraṃ 
 olokento nāddasa  Candassa aṭṭhaṅgamitakālo viya ahosi  
 suriyassa aṭṭhaṅgamitakālo viya ca ahosi  Mahājano 
          gato nu cittakūṭaṃ vā    kelāsaṃ vā yugandharaṃ  
           na no dakkhemu sambuddhaṃ  lokajeṭṭhaṃ narāsabhanti 
 imaṃ gāthaṃ vadanto paridevi  Apare satthā nāma vivekarato  so 
 evarūpāya me parisāya evarūpaṃ pāṭiheraṃ katanti lajjāya aññaṃ 
 raṭṭhaṃ vā janapadaṃ vā gato bhavissati nadāni taṃ dakkhissāmāti 
 paridevantā imaṃ gāthamāhaṃsu 
          pavivekarato dhīro       nimaṃ lokaṃ punehiti  
           na no dakkhemu sambuddhaṃ   lokajeṭṭhaṃ narāsabhanti  
 Te mahāmoggallānaṃ pucchiṃsu kahaṃ bhante satthāti  So sayaṃ jānantopi 
 paresaṃpi guṇo pākaṭo hotūti ajjhāsayena anuruddhaṃ pucchathāti 
  
  
 page    
 Āha  Te theraṃ tathā pucchiṃsu kahaṃ bhante satthāti  tāvatiṃsabhavane 
 paṇḍukambalasilāyaṃ vassaṃ upagantvā mātu abhidhammapiṭakaṃ desituṃ 
 gatoti  kadā āgamissati bhanteti  tayo māse abhidhammapiṭakaṃ 
 desetvā mahāpavāraṇādivaseti  Te satthāraṃ adisvā na gamissāmāti 
 tattheva khandhāvāraṃ katvā vasiṃsu  Ākāsameva kira nesaṃ chadanaṃ ahosi  
 tāvamahatiyā parisāya sarīranissando nāma na paññāyi  Paṭhavī vivaraṃ 
 adāsi  Sabbattha parisuddhameva bhūmitalaṃ ahosi  Satthā paṭhamameva 
 mahāmoggallānaṃ avoca moggallāna tvaṃ etissā parisāya 
 dhammaṃ deseyyāsi  cullaanāthapiṇḍiko āhāraṃ dassatīti  Tasmā 
 taṃ temāsaṃ cullaanāthapiṇḍikova tassā parisāya sāyapātaṃ 
 sabbakāle yāgubhattakhādanīyatambulagandhamālāpilandhanāni adāsi  
 Mahāmoggallāno dhammaṃ desesi pāṭihāriyaṃ daṭṭhuṃ āgatāgatehi 
 puṭṭhe pañhe vissajjesi  
       Satthāraṃpi mātu abhidhammadesanatthaṃ paṇḍukambalasilāyaṃ vassaṃ 
 upagataṃ dasasahassacakkavāḷadevatā parivārayiṃsu  Tena vuttaṃ 
          tāvatiṃse yadā buddho    silāyaṃ paṇḍukambale 
           pāricchattakamūlamhi       vihāsi purisuttamo  
           dasasu lokadhātūsu        sannipatitvāna devatā 
           payirupāsanti sambuddhaṃ     vasantaṃ nagamuddhani  
           na koci devo vaṇṇena   sambuddhassa virocati  
           sabbe deve atikkamma   sambuddho va virocatīti  
  
  
 page    
 Evaṃ sabbadevatā attano sarīrappabhāya abhibhavitvā nisinnassa 
 panassa mātā tusitavimānato āgantvā dakkhiṇapasse nisīdi  
 Indakopi devaputto āgantvā dakkhiṇapasseyeva nisīdi  Aṅkuro 
 vāmapasse  So mahesakkhāsu devatāsu sannipatitāsu apagantvā 
 dvādasayojanike ṭhāne okāsaṃ labhi  Indako tattheva nisīdi  
 Satthā te ubhopi oloketvā attano sāsane dakkhiṇeyyapuggalānaṃ 
 dinnadānassa mahapphalabhāvaṃ ñāpetukāmo evamāha aṅkura tayā 
 dīghamantare dasavassasahassaparimāṇakāle dvādasayojanikaṃ uddhanapantiṃ 
 katvā mahādānaṃ dinnaṃ  tvaṃdāni mama samāgamaṃ āgantvā sabbadūre 
 dvādasayojanike ṭhāne okāsaṃ labhi kiṃ nukho ettha kāraṇanti  
 Vuttaṃpi cetaṃ 
          oloketvāna sambuddho    aṅkurañcāpi indakaṃ 
           dakkhiṇeyyaṃ pabhāvento     idaṃ vacanamabravi 
          mahādānaṃ tayā dinnaṃ       aṅkura dīghamantare  
           atidūre nisinnosi         āgacchaṃ   mama santikanti  
 So saddo paṭhavītalaṃ pāpuṇi  Sabbāpi naṃ sā parisā assosi  Evaṃ vutte 
           codito bhāvitattena       aṅkuro etamabravi 
          kiṃ mayhaṃ tena dānena      dakkhiṇeyyena suññataṃ  
           ayaṃ so indako yakkho     dajjā dānaṃ parittakaṃ 
           atirocati amhehi        cando tāragaṇe yathāti  
  Footnote     Sī  Ma  Yu  āgaccha      amhepi     
  
  
 page    
       Tattha dajjāti datvā    
       Evaṃ vutte satthā indakaṃ āha indaka tvaṃ mama dakkhiṇapasse 
 nisinno  kasmā anapagantvāva nisīdasīti  So ahaṃ bhante 
 sukkhette parittakavījaṃ vapanakassako viya dakkhiṇeyyasampadaṃ alatthanti 
 dakkhiṇeyyaṃ pabhāvento āha 
          ujjaṅgale yathā khette     bījaṃ bahuṃpi ropitaṃ 
           na phalaṃ vipulaṃ hoti          napi toseti kassakaṃ  
           tatheva dānaṃ bahukaṃ          dussīlesu patiṭṭhitaṃ 
           na phalaṃ vipulaṃ hoti          napi toseti dāyakaṃ 
           yathāpi bhaddake khette      bījaṃ appampi ropitaṃ 
           sammā dhāraṃ pavecchantaṃ     phalaṃ toseti kassakaṃ  
           Tatheva sīlavantesu          guṇavantesu tādisu 
           appakepi kate kāre       phalaṃ toseti dāyakanti  
 kiṃ panetassa pubbakammanti  So kira anuruddhattherassa antogāmaṃ 
 piṇḍāya paviṭṭhassa attano ābhataṃ kaṭacchubhikkhaṃ dāpesi  tadassa 
 puññaṃ aṅkurena dasavassasahassāni dvādasayojanikaṃ uddhanapantiṃ 
 katvā dinnadānato mahapphalataraṃ jātaṃ  tasmā evamāha  Evaṃ 
 vutte satthā aṅkura dānaṃ nāma viceyya dātuṃ vaṭṭati  evaṃ 
 taṃ sukkhette suvuttabījaṃ viya mahapphalaṃ hoti tvaṃ pana na 
 tathā akāsi  tena te dānaṃ na mahapphalaṃ jātanti imamatthaṃ 
  Footnote     Sī  adattha  Yu  dattha      Sī  Ma  Yu  pavecchante  
  
  
 page    
 Vibhāvento 
         viceyya dānaṃ dātabbaṃ      yattha dinnaṃ mahapphalaṃ 
                 viceyya dānaṃ sugatappasatthaṃ  
                 ye dakkhiṇeyyā idha jīvaloke  
                 etesu dinnāni mahapphalāni 
                 bījāni vuttāni yathā sukhetteti 
 vatvā uttariṃpi dhammaṃ desento imā gāthā abhāsi 
          tiṇadosāni khettāni        rāgadosā ayaṃ pajā  
           tasmā hi vītarāgesu        dinnaṃ hoti mahapphalaṃ  
           Tiṇadosāni khettāni        dosadosā ayaṃ pajā  
           tasmā hi vītadosesu        dinnaṃ hoti mahapphalaṃ  
           Tiṇadosāni khettāni        mohadosā ayaṃ pajā  
           tasmā hi vītamohesu        dinnaṃ hoti mahapphalaṃ  
           Tiṇadosāni khettāni        icchādosā ayaṃ pajā  
           tasmā hi vigaticchesu        dinnaṃ hoti mahapphalanti  
 Desanāvasāne aṅkuro ca indako ca sotāpattiphale patiṭṭhahiṃsu  
  mahājanassāpi sātthikā dhammadesanā ahosi   
       Atha satthā devaparisāya majjhe nisinno mātaraṃ ārabbha 
 kusalā dhammā  akusalā dhammā  abyākatā dhammāti abhidhammapiṭakaṃ 
 paṭṭhapesi  Evaṃ tayo māse nirantaraṃ abhidhammapiṭakaṃ kathesi  Kathento 
 ca pana bhikkhācāravelāya yāva mamāgamanā ettakaṃ nāma dhammaṃ 
  
  
 page    
 Desetūti nimmitabuddhaṃ māpetvā himavantaṃ gantvā nāgalatā 
 dantakaṭṭhaṃ khāditvā anotattadahe mukhaṃ dhovitvā uttarakuruto 
 piṇḍapātaṃ āharitvā mahāvisālamālake nisinno bhattakiccaṃ 
 akāsi  Sārīputtatthero tattha gantvā satthu vattaṃ karoti  
 Satthā katabhattakicco sārīputta ajja mayā ettako nāma 
 dhammo bhāsito  tvaṃ attano nissitakānaṃ  pañcasatānaṃ bhikkhūnaṃ  
 vācehīti therassa kathesi  Yamakappāṭihire kira pasīditvā pañcasatā 
 kulaputtā therassa santike pabbajiṃsu  Te sandhāya satthā evamāha  
 Vatvā ca pana devalokaṃ gantvā nimmitabuddhena desitaṭṭhānato 
 paṭṭhāya sayaṃ dhammaṃ kathesi  Theropi gantvā tesaṃ bhikkhūnaṃ dhammaṃ 
 desesi  Te satthari devaloke viharanteyeva sattappakaraṇikā ahesuṃ  
 Te kira kassapabuddhakāle khuddakavagguliyo hutvā ekasmiṃ pabbhāre 
 olambantā dvinnaṃ therānaṃ caṅkamitvā abhidhammaṃ sajjhāyantānaṃ 
 sare nimittaṃ gahetvā assosuṃ  Te ime khandhā nāma  imā 
 dhātuyo nāmāti ajānitvā sare nimittaggahaṇamatteneva tato 
 cutā devaloke nibbattā ekaṃ buddhantaraṃ dibbasampattiṃ anubhavitvā 
 tato cavitvā sāvatthiyaṃ kulagharesu nibbattā yamakappāṭihire 
 uppannappasādā therassa santike pabbajitvā sabbappaṭhamaṃ 
 sattappakaraṇikā ahesuṃ  Satthāpi teneva nīhārena temāsaṃ 
 abhidhammaṃ desesi  Desanāvasāne asītikoṭisahassānaṃ devatānaṃ 
 dhammābhisamayo ahosi  Mahāmāyāpi sotāpattiphale patiṭṭhahi  
  
  
 page    
       Sāpi kho chattiṃsayojanaparimaṇḍalā parisā idāni ito 
 sattame divase mahāpavāraṇā bhavissatīti mahāmoggallānattheraṃ 
 upasaṅkamitvā āha bhante satthu orohaṇadivasaṃ ñātuṃ vaṭṭati  
 na hi mayaṃ satthāraṃ adisvā gamissāmāti  Āyasmā 
 mahāmoggallāno taṃ kathaṃ sutvā sādhūti tattheva paṭhaviyaṃ nimuggo 
 sinerupādaṃ gantvā maṃ abhiruhantaṃ parisā passatūti adhiṭṭhāya 
 maṇiratane āvutaṃ paṇḍukambalasuttaṃ viya paññāyamānarūpova 
 sinerumajjhena abhiruhi  Manussāpi naṃ ekayojanaṃ abhiruḷho dviyojanaṃ 
 abhiruḷhoti olokayiṃsu  Theropi satthu pāde sīsena ukkhipanto 
 viya abhiruhitvā vanditvā evamāha bhante parisā tumhe disvāva 
 gantukāmā  kadā orohissathāti  kahaṃ pana te moggallāna 
 jeṭṭhabhātiko sārīputtoti  bhante saṅkassanagare vassaṃ upagatoti  
 moggallāna ahaṃ ito sattame divase mahāpavāraṇāya saṅkassa 
 nagaradvāre otarissāmi  maṃ daṭṭhukāmā tattha gacchantu sāvatthito 
 ca saṅkassanagaraṃ tiṃsayojanāni    ettake magge kassaci 
 pātheyyakiccaṃ natthi  uposathikā hutvā dhuravihāraṃ dhammassavanatthāya 
 gacchantā viya gaccheyyāthāti tesaṃ āroceyyāsīti  Thero sādhu 
 bhanteti vatvā tathā ārocesi  Satthā vutthavasso pavāretvā 
 sakkassa ārocesi mahārāja manussapathaṃ gamissāmīti  Sakko 
 sovaṇṇamayaṃ maṇimayaṃ rajatamayanti tīṇi sopāṇāni māpesi  Tesaṃ 
  Footnote     tiṃsayojanaṃ      
  
  
 page    
 Pādā saṅkassanagaradvāre patiṭṭhahiṃsu  sīsāni sinerumuddhani  Tesu 
 dakkhiṇapasse suvaṇṇasopāṇaṃ devānaṃ ahosi  vāmapasse 
 rajatasopāṇaṃ mahābrahmānaṃ  majjhe maṇisopāṇaṃ tathāgatassa  Satthā 
 sinerumuddhani ṭhatvā devorohaṇe yamakappāṭihāriyaṃ katvā uddhaṃ 
 olokesi  yāva brahmalokā ekaṅgaṇāni ahesuṃ adho olokesi  
 yāva avīcito ekaṅgaṇaṃ ahosi disāvidisā olokesi  anekāni 
 cakkavāḷasatasahassāni ekaṅgaṇāni ahesuṃ devā manusse passiṃsu  
 Manussāpi deve passiṃsu  Sabbe sammukhāva passiṃsu  Bhagavā 
 chabbaṇṇaraṃsiyo vissajjesi  Taṃ divasaṃ buddhasiriṃ oloketvā 
 chattiṃsayojanaparimaṇḍalāya parisāya ekopi buddhabhāvaṃ appaṭṭhento 
 nāma nāhosi  Suvaṇṇasopāṇena devā otariṃsu  rajatasopāṇena 
 mahābrahmāno maṇisopāṇena sammāsambuddho otari  Pañcasikho 
 gandhabbadevaputto beḷuvapaṇḍuvīṇaṃ ādāya dakkhiṇapasse ṭhatvā 
 satthu gandhabbapūjaṃ karonto otari  Mātalisaṅgāhako vāmapasse 
 ṭhatvā dibbagandhamālāpupphaṃ gahetvā namassamāno pūjaṃ katvā 
 otari  Mahābrahmā chattaṃ dhāresi  suyāmo vālavījaniṃ  Satthā iminā 
 parivārena saddhiṃ otaritvā saṅkassanagaradvāre patiṭṭhahi  
 Sārīputtattheropi āgantvā satthāraṃ vanditvā  yasmā tena tathārūpāya 
 buddhasiriyā otaranto satthā ito pubbe na diṭṭhapubbo  tasmā 
          na me diṭṭho ito pubbe     na suto uda kassaci 
           evaṃ vaggugado   satthā     tusitā gaṇimāgatoti 
  Footnote     Sī  Ma  Yu  vagguvado  
  
  
 page    
 Ādīhi attano tuṭṭhiṃ pakāsetvā ajja bhante sabbepi devamanussā 
 tumhākaṃ pihayanti paṭṭhentīti āha  Atha naṃ satthā sārīputta 
 evarūpehi guṇehi samannāgatā buddhā nāma devamanussānaṃ piyā 
 hontiyevāti vatvā dhammaṃ desento imaṃ gāthamāha 
          ye jhānappasutā dhīrā    nekkhammūpasame ratā  
           devāpi tesaṃ pihayanti    sambuddhānaṃ satīmatanti  
       Tattha ye jhānappasutāti lakkhaṇūpanijjhānaṃ ārammaṇūpa 
 nijjhānanti imesu dvīsu jhānesu āvajjanasamāpajjanaadhiṭṭhāna 
 vuṭṭhānappaccavekkhaṇehi yuttappayuttā  Nekkhammūpasame ratāti 
 ettha pabbajjā nekkhammanti na gahetabbā  kilesavūpasamana 
 nibbānaratiṃ pana sandhāyetaṃ vuttaṃ  Devāpīti  devāpi manussāpi 
 tesaṃ pihayanti paṭṭhenti  Satīmatanti  evarūpaguṇānaṃ tesaṃ satiyā 
 samannāgatānaṃ sambuddhānaṃ aho vata mayaṃpi buddhā bhaveyyāmāti 
 buddhabhāvaṃ icchamānā pihayantīti attho  
       Desanāvasāne tiṃsamattānaṃ pāṇakoṭīnaṃ dhammābhisamayo ahosi  
 Therassa saddhivihārikā pañcasatā bhikkhū arahatte patiṭṭhahiṃsu  
       Sabbabuddhānaṃ kira avijahitameva yamakappāṭihāriyaṃ katvā 
 devaloke vassaṃ vasitvā saṅkassanagaradvāre otaraṇaṃ  Tattha pana 
 dakkhiṇapādassa patiṭṭhitaṭṭhānaṃ acalacetiyaṭṭhānaṃ nāma hoti  Satthā 
 tattha ṭhito puthujjanādīnaṃ visayesu pañhe pucchi  Puthujjanā 
 attanova visaye pañhaṃ vissajjetvā sotāpannassa visaye 
  
  
 page    
 Pañhaṃ vissajjetuṃ nāsakkhiṃsu  Tathā sakadāgāmiādīnaṃ visaye 
 sotāpannādayo  Mahāmoggallānassa visaye sesamahāsāvakā  
 Sārīputtattherassa visaye mahāmoggallāno  Buddhavisaye 
 sārīputtattheropi vissajjetuṃ nāsakkhiyeva  So pācīnadisaṃ ādiṃ katvā 
 sabbadisā olokesi  Sabbattha ekaṅgaṇameva ahosi  Aṭṭhasu disāsu 
 devamanussā uddhaṃ yāva brahmalokā heṭṭhā ca bhummaṭṭhakā 
 yakkhanāgasupaṇṇā añjaliṃ paggahetvā bhante idha etassa 
 pañhassa vissajjento   nāma natthi  ettheva upadhārethāti āhaṃsu  
       Satthā sārīputto kilamati  kiñcāpi hi esa 
        ye ca saṅkhātadhammā se      ye ca sekhā puthū idha 
         tesaṃ me nipako iriyaṃ        puṭṭho pabrūhi mārisāti 
 imaṃ buddhavisaye puṭṭhapañhaṃ sutvā satthā maṃ sekhāsekhānaṃ 
 āgamanappaṭipadaṃ pucchatīti pañhe nikkaṅkho  khandhādīsu pana 
 katarena nu kho mukhena imaṃ paṭipadaṃ kathento ahaṃ satthu ajjhāsayaṃ 
 gaṇhituṃ sakkhissāmīti mama ajjhāsayaṃ kaṅkhati so mayā naye 
 adinne kathetuṃ na sakkhissati  nayamassa dassāmīti nayaṃ dassento 
 bhūtamidaṃ sārīputta samanupassāhīti āha  Evaṃ kirassa ahosi 
 sārīputto mama ajjhāsayaṃ gahetvā kathento khandhavasena 
 kathessatīti  Therassa saha nayadānena so pañho nayasatena 
 nayasahassena upaṭṭhāsi  So satthārā dinnanaye ṭhatvā taṃ pañhaṃ 
  Footnote     vissajjanakoti bhavitabbaṃ  ña va  Sī  Ma  Yu  vissajjetā  
  
  
 page    
 Kathesi  Ṭhapetvā kira sammāsambuddhaṃ añño sārīputtattherassa 
 paññaṃ pāpuṇituṃ samattho nāma natthi  Teneva kira thero satthu 
 purato ṭhatvā sīhanādaṃ nadi ahaṃ bhante sakalakappaṃpi deve 
 vassante ettakāni bindūni mahāsamudde patitāni  ettakāni 
 bhūmiyaṃ  ettakāni pabbateti gaṇetvā lakkhaṃ āropetuṃ samatthoti  
 Satthāpi naṃ jānāmi te sārīputta gaṇetuṃ samatthabhāvanti āha  
 Tassa āyasmato paññāya upamā nāma natthi  Tenevamāha 
        gaṅgāya vālukā khīye    udakaṃ khīye mahaṇṇave 
         mahiyā mattikā khīye     lakkhena   mama buddhiyāti  
       Idaṃ vuttaṃ hoti sace hi bhante buddhisampanna lokanātha 
 mayā ekasmiṃ pañhe vissajjite ekaṃ vā vālukaṃ ekaṃ vā udakabinduṃ 
 ekaṃ vā paṃsukhaṇḍaṃ pakkhipitvā pañhānaṃ sate vā sahasse vā 
 satasahasse vā vissajjite   gaṅgāya vālukādīsu ekekaṃ ekamante 
 khipeyya  khippataraṃ gaṅgādīsu vālukādayo parikkhayaṃ gaccheyyuṃ na 
 tveva mama pañhānaṃ vissajjanaṃ khīyatīti  
       Evaṃ mahāpaññopi bhikkhu buddhavisaye puṭṭhapañhassa antaṃ 
 vā koṭiṃ vā adisvā satthārā dinnanaye ṭhatvāva pañhaṃ 
 vissajjesi  Taṃ sutvā bhikkhū kathaṃ samuṭṭhāpesuṃ yaṃ pañhaṃ puṭṭho 
 sabbopi jano kathetuṃ nāsakkhi  taṃ dhammasenāpati sārīputtatthero 
 ekakova kathesīti  Satthā taṃ kathaṃ sutvā na idāneva sārīputto  
  Footnote     na khīyetipi pāṭho      Sī  Yu  vissajjento  
  
  
 page    
 Yaṃ pañhaṃ mahājano vissajjetuṃ nāsakkhi  taṃ vissajjesi pubbepi 
 tena vissajjitoyevāti vatvā atītaṃ āharitvā 
              parosahassaṃpi samāgatānaṃ 
               kandeyyu te vassasataṃ apaññā  
               ekova seyyo puriso sapañño  
               yo bhāsitassa vijānāti atthanti 
 imaṃ jātakaṃ   vitthārena kathesīti  
                     Yamakappāṭihāriyavatthu  
                       
                  Erakapattanāgarājavatthu        
       kiccho manussappaṭilābhoti imaṃ dhammadesanaṃ satthā 
 bārāṇasiṃ upanissāya sattasirīsarukkhamūle viharanto erakapattaṃ 
 nāgarājaṃ ārabbha kathesi  
       So kira pubbe kassapabuddhasāsane daharabhikkhu hutvā gaṅgāya 
 nāvaṃ abhiruyha gacchanto ekasmiṃ erakagumbe erakapattaṃ gahetvā 
 nāvāya vegasā gacchamānāyapi na muñci  Erakapattaṃ chijjitvā gataṃ  
 So appamattakaṃ etanti āpattiṃ adesetvā vīsativassasahassāni 
 araññe samaṇadhammaṃ katvāpi maraṇakāle erakapattena gīvāyaṃ gahito 
  Footnote     khu  jā  eka        tadaṭṭhakathā        
  
  
 page    
 Viya āpattiṃ desetukāmopi aññaṃ bhikkhuṃ apassanto aparisuddhaṃ me 
 sīlanti uppannavippaṭisāro tato cavitvā ekadoṇikanāvappamāṇo 
 nāgarājā hutvā nibbatti  erakapattotvevassa nāmaṃ ahosi  
 So nibbattakkhaṇeyeva attabhāvaṃ oloketvā ettakaṃ nāma kālaṃ 
 samaṇadhammaṃ katvā ahetukayoniyaṃ maṇḍūkabhakkhaṭṭhāne nibbattomhīti 
 vippaṭisārī ahosi  So aparabhāge ekaṃ dhītaraṃ labhitvā majjhe 
 gaṅgāya udakapiṭṭhe mahantaṃ phaṇaṃ ukkhipitvā dhītaraṃ tasmiṃ ṭhapetvā 
 naccāpetvā gāyāpesi  Evaṃ kirassa ahosi addhā ahaṃ iminā 
 upāyena buddhe uppanne tassa uppannabhāvaṃ suṇissāmi   yo me 
 gītassa paṭigītaṃ āharati  tassa mahantena nāgavibhavena saddhiṃ dhītaraṃ 
 dassāmīti  anvaḍḍhamāsaṃ uposathadivase taṃ dhītaraṃ phaṇe ṭhapesi  Sā 
 tattha ṭhitā naccantī 
        kiṃsu adhipatī rājā         kiṃsu rājā rajassiro  
         kathaṃsu virajo hoti         kathaṃ bāloti vuccatīti 
 imaṃ gītaṃ gāyati  Sakalajambudīpavāsino nāgamāṇavikaṃ gaṇhissāmāti 
 āgantvā attano attano paññābalena paṭigītaṃ katvā gāyanti  Sā 
 taṃ paṭikkhipati  Tassā anvaḍḍhamāsaṃ phaṇe ṭhatvā evaṃ gāyantiyāva 
 ekaṃ buddhantaraṃ vītivattaṃ  Atha satthā loke uppajjitvā ekadivasaṃ 
 paccūsakāle lokaṃ volokento erakapattaṃ ādiṃ katvā 
 uttaramāṇavannāma attano ñāṇajālassa anto paviṭṭhaṃ disvā kinnu 
  Footnote     Sī  Ma  suṇissāmītiiti dissati  Yu  jānissāmītiiti dissati  
  
  
 page    
 Kho bhavissatīti āvajjanto ajja erakapattassa dhītaraṃ phaṇe katvā 
 naccāpanadivaso  ayaṃ uttaramāṇavo mayā dinnaṃ paṭigītaṃ gaṇhanto 
 sotāpanno hutvā taṃ ādāya nāgarājassa santikaṃ gamissati  so taṃ 
 sutvā buddho uppannoti ñatvā mama santikaṃ āgamissati  ahaṃ tasmiṃ 
 āgate mahāsamāgame gāthaṃ kathessāmi  gāthāvasāne caturāsītiyā 
 pāṇasahassānaṃ dhammābhisamayo bhavissatīti addasa  So tattha gantvā  
 bārāṇasito avidūre satta sirīsarukkhā atthi  tesu ekassa mūle nisīdi  
 Jambudīpavāsino gītappaṭigītaṃ ādāya sannipatiṃsu  Satthā avidūre 
 gacchantaṃ uttaramāṇavaṃ disvā uttarāti āha  kiṃ bhanteti  
 ito tāva ehīti  Atha naṃ āgantvā vanditvā nisinnaṃ āha 
 kahaṃ gacchasīti  erakapattassa dhītu gāyanaṭṭhānanti  jānāsi 
 pana gītappaṭigītanti  jānāmi bhanteti  vadehi tāva nanti  Atha 
 naṃ attano jānananiyāmeneva vadantaṃ na uttara etaṃ paṭigītaṃ  
 ahaṃ te paṭigītaṃ dassāmi  taṃ ādāya gamissasīti  sādhu bhanteti  
 Atha naṃ satthā uttara tvaṃ nāgamāṇavikāya gītakāle 
              bdpicturechadvārādhipatī rājā     rajamāno   rajassiro   
          arajaṃ virajo hoti      rajaṃ bāloti vuccatīti 
 imaṃ paṭigītaṃ gāyeyyāsīti āha  
       Nāgamāṇavikāya hi gītassa attho  kiṃsu adhipatī rājāti  
 kiṃsu adhipati rājā nāma hoti  Kiṃsu rājā rajassiroti  kathaṃ 
  Footnote     Sī  Ma  Yu  rajjamāno      Sī  Ma  Yu  rajjissaro  
     Sī  Ma  Yu  arajjaṃ         Sī  Ma  Yu  rajjaṃ  
  
  
 page    
 Pana rājā rajassiro nāma hoti  Kathaṃ sūti  kathaṃ nu kho so 
 rājā virajo nāma hotīti  Paṭigītassa panattho  chadvārādhipatī 
 rājāti  yo channaṃ dvārānaṃ adhipati ekadvārepi rūpādīhi anabhibhūto  
 ayaṃ rājā nāma  Rajamāno rajassiroti  yo pana tesu ārammaṇesu 
 rajati  so rajamāno rajassiro nāma  Arajanti  arajamāno pana 
 virajo nāma hoti  Rajanti rajamāno bāloti vuccati  
       Evamassa satthā paṭigītaṃ datvā uttara tayā imasmiṃ gīte 
 gāyite imassa te gītassa imaṃ paṭigītaṃ gāyissati 
          kenassu vuyhatī bālo    kathaṃ nudati paṇḍito  
           yogakkhemī kathaṃ hoti     taṃ me akkhāhi pucchitoti  
 athassā tvaṃ imaṃ paṭigītaṃ gāyeyyāsi 
          oghena vuyhatī bālo    yogā nudati paṇḍito  
           sabbayogavisaṃyutto       yogakkhemīti vuccatīti āha  
       Tassattho kāmoghādinā catubbidhena oghena bālo vuyhati  
 taṃ oghaṃ paṇḍito sammappadhānasaṅkhātena yogena nudati  So 
 sabbehi kāmayogādīhi visaṃyutto yogakkhemī nāma vuccatīti  
       Uttaro imaṃ paṭigītaṃ gaṇhantova sotāpattiphale patiṭṭhahi  
 So sotāpanno hutvā taṃ gāthaṃ ādāya gantvā ambho mayā 
 gītappaṭigītaṃ āhaṭaṃ  okāsaṃ me dethāti vatvā nirantaraṃ ṭhitassa 
 mahājanassa majjhe jannunāva akkamanto agamāsi  Nāgamāṇavikā 
 pitu phaṇe ṭhatvā naccamānā kiṃ su adhipatī rājāti gītaṃ gāyi  
  
  
 page    
 Uttaro     bdpicturechadvārādhipatī rājāti paṭigītaṃ gāyi  Puna nāgamāṇavikā 
 kenassu vuyhatī bāloti tassa paṭigītaṃ gāyi  Athassā paṭigītaṃ 
 gāyanto uttaro oghena vuyhatī bāloti imaṃ gāthamāha  Nāgarājā 
 taṃ sutvāva buddhassa uppannabhāvaṃ ñatvā mayā ekaṃ buddhantaraṃ 
 evarūpaṃ padannāma na sutapubbaṃ  uppanno vata bho loke buddhoti 
 tuṭṭhamānaso naṅguṭṭhena udakaṃ pahari  Mahāvīciyo uṭṭhahiṃsu  Ubho tīrāni 
 bhijjiṃsu  Ito cito ca usabhamatte ṭhāne manussā udake nimujjiṃsu  So 
 ettakaṃ mahājanaṃ phaṇe ṭhapetvā ukkhipitvā thale patiṭṭhapesi  So 
 uttaraṃ upasaṅkamitvā kahaṃ sāmi satthāti pucchi  ekasmiṃ rukkhamūle 
 nisinno mahārājāti  So ehi sāmi gacchāmāti uttarena saddhiṃ 
 agamāsi  Mahājanopi tena saddhiṃyeva gato  Nāgarājā gantvā 
 chabbaṇṇānaṃ rasmīnaṃ antaraṃ pavisitvā satthāraṃ vanditvā rodamāno 
 aṭṭhāsi  Atha naṃ satthā āha kimidaṃ mahārājāti  ahaṃ bhante 
 tumhādisassa buddhassa sāvako hutvā vīsativassasahassāni 
 samaṇadhammaṃ akāsiṃ  sopi maṃ samaṇadhammo nitthāretuṃ nāsakkhi  
 appamattakaṃ erakapattacchindanamattaṃ nissāya ahetukappaṭisandhiṃ 
 gahetvā urena   parisakkanaṭṭhāne nibbattomhi  ekaṃ buddhantaraṃ 
 neva manussattaṃ labhāmi  na saddhammassavanaṃ  na tumhādisassa buddhassa 
 dassananti  Satthā tassa kathaṃ sutvā mahārāja manussattaṃ nāma 
 dullabhameva  tathā saddhammassavanaṃ  tathā buddhuppādo idañhi 
  Footnote     Sī  Yu  udarena  
  
  
 page    
 Kicchena kasirena labbhatīti vatvā dhammaṃ desento imaṃ gāthamāha 
          kiccho manussappaṭilābho    kicchaṃ maccānajīvitaṃ  
           kicchaṃ saddhammassavanaṃ       kiccho buddhānamuppādoti  
       Tassattho mahantena hi vāyāmena mahantena kusalena laddhattā 
 manussappaṭilābho nāma kiccho dullabho  nirantaraṃ kasikammādīni 
 katvā jīvitavuttiṃ ghaṭanatopi   parittatāyapi maccānaṃ jīvitaṃpi kicchaṃ  
 anekesupi kappesu dhammadesakassa puggalassa dullabhatāya saddhammassavanaṃpi 
 kicchaṃ  mahantena pana vāyāmena abhinīhārassa samijjhanato 
 samiddhābhinīhārassa ca anekehipi kappakoṭisahassehi dullabhuppādato 
 buddhānaṃ uppādopi kicchoyeva ativiya dullabhoti  
       Desanāvasāne caturāsītiyā pāṇasahassānaṃ dhammābhisamayo ahosi  
 Nāgarājāpi taṃdivasaṃ sotāpattiphalaṃ labheyya  tiracchānagatattā pana 
 nālattha  So  yesu paṭisandhiggahaṇatacajahanavissaṭṭhaniddokkamanasa 
 jātiyāmethunasevanacutisaṅkhātesu pañcasu ṭhānesu nāgā nāgasarīrameva 
 gahetvā kilamanti  tesu akilamanabhāvaṃ patvā māṇavarūpeneva vicarituṃ labhatīti  
                    Erakapattanāgarājavatthu  
                       
  Footnote     Yu  ghaṭentopi  
  
  
 page     
                  Ānandattherassapañhavatthu        
       sabbapāpassa akaraṇanti imaṃ dhammadesanaṃ satthā jetavane 
 viharanto ānandattherassa pañhaṃ ārabbha kathesi  
       Thero kira divāṭṭhāne nisinno cintesi satthārā sattannaṃ 
 buddhānaṃ mātāpitaro āyuparicchedo bodhi sāvakasannipāto 
 aggasāvakā upaṭṭhākoti sabbaṃ kathitaṃ  uposatho pana akathito 
 kinnu kho tesaṃpi ayameva uposatho aññoti  So satthāraṃ 
 upasaṅkamitvā tamatthaṃ pucachi  Yasmā pana tesaṃ buddhānaṃ kālabhedova 
 ahosi  na gāthābhedo vipassī sammāsambuddho hi sattame 
 sattame saṃvacchare uposathaṃ akāsi  ekadivasaṃ dinnovādoyeva 
 hissa sattannaṃ saṃvaccharānaṃ alaṃ ahosi sikhī ca vessabhū ca 
 chaṭṭhe chaṭṭhe saṃvacchare uposathaṃ kariṃsu  kakusandho ca konāgamano ca 
 saṃvacchare saṃvacchare  kassapadasabalo chaṭṭhe chaṭṭhe māse uposathaṃ 
 akāsi  ekadivasaṃ dinanovādoyeva hissa channaṃ māsānaṃ alaṃ ahosi 
 tasmā satthā tesaṃ imaṃ kālabhedaṃ ārocetvā ovādagāthā 
 pana nesaṃ imāyevāti vatvā sabbesaṃ ekameva uposathaṃ āvikaronto 
 imā gāthā abhāsi 
          sabbapāpassa akaraṇaṃ     kusalassūpasampadā 
           sacittapariyodapanaṃ       etaṃ buddhānasāsanaṃ  
      
     Page         
  
 page     
                 Khantī paramaṃ tapo tītikkhā  
                 nibbānaṃ paramaṃ vadanti buddhā  
                 na hi pabbajito parūpaghātī  
                 samaṇo hoti paraṃ viheṭhayanto  
         Anūpavādo anūpaghāto     pāṭimokkhe ca saṃvaro 
         mattaññutā ca bhattasmiṃ     pantañca sayanāsanaṃ 
         adhicitte ca āyogo     etaṃ buddhānasāsananti  
       Tattha sabbapāpassāti  sabbassa akusaladhammassa  Upasampadāti  
 nikkhamanato paṭṭhāya yāva arahattamaggā kusalassa uppādanañceva 
 uppāditassa ca bhāvanā  Sacittapariyodapananti  pañcahi nīvaraṇehi 
 attano cittassa vodāpanaṃ  Etaṃ buddhānasāsananti  sabbabuddhānaṃ 
 ayaṃ anusiṭṭhi  
       Khantīti  yā esā tītikkhāsaṅkhātā khanti nāma  idaṃ 
 imasmiṃ sāsane paramaṃ uttamaṃ taPo  Nibbānaṃ paramaṃ vadanti 
 buddhāti  buddhā ca paccekabuddhā ca anubuddhā cāti ime 
 tayo buddhā nibbānaṃ uttamanti vadanti  Na hi pabbajitoti  
 pāṇiādīhi paraṃ upahananto viheṭhento parūpaghātī pabbajito 
 nāma na hoti  Samaṇoti  vuttanayeneva paraṃ viheṭhayanto samaṇopi 
 na hotiyeva  
       Anūpavādoti  anūpavādanañceva anūpavādāpanañca  
 Anūpaghātoti  anūpaghātanañceva anūpaghātāpanañca  Pāṭimokkheti  
  
  
 page     
 Jeṭṭhakasīle  Saṃvaroti  pidahanaṃ  Mattaññutāti  mattaññubhāvo 
 pamāṇajānanaṃ  Pantanti  vivittaṃ  Adhicitteti  aṭṭhasamāpattisaṅkhāte 
 adhikacitte  Āyogoti  payogakaraṇaṃ  Etanti  etaṃ sabbesaṃ buddhānaṃ 
 sāsanaṃ  Ettha hi anūpavādena vācasikaṃ sīlaṃ kathitaṃ  anūpaghātena 
 kāyikaṃ sīlaṃ  Pāṭimokkhe ca saṃvaroti iminā pāṭimokkhasīlañceva 
 indriyasaṃvarañca  mattaññutāya ājīvapārisuddhi ceva paccayasannissitasīlañca  
 pantasenāsanena sappāyasenāsanaṃ  adhicittena aṭṭha 
 samāpattiyo  Evaṃ imāya gāthāya tissopi sikkhā kathitāyeva 
 hontīti  
           Desanāvasāne bahū sotāpattiphalādīni pāpuṇiṃsūti  
                   Ānandattherassapañhavatthu  
                     
                     Anabhiratabhikkhuvatthu        
       na kahāpaṇavassenāti imaṃ dhammadesanaṃ satthā jetavane 
 viharanto ekaṃ anabhiratabhikkhuṃ ārabbha kathesi  
       So kira sāsane pabbajitvā laddhūpasampado asukaṭṭhānannāma 
 gantvā uddesaṃ gaṇhāhīti upajjhāyena pesito tattha agamāsi  
 Athassa pitu rogo uppajji  So puttaṃ daṭṭhukāmo hutvā taṃ 
 pakkosituṃ samatthaṃ kañci alabhitvā puttasokena vilapantoyeva 
  
  
 page     
 Āsannamaraṇo hutvā idaṃ me puttassa pattacīvaramūlaṃ kareyyāsīti 
 kahāpaṇasataṃ kaniṭṭhassa hatthe datvā kālamakāsi  So daharassāgata 
 kāle pādamūle nipatitvā parivattento roditvā bhante pitā 
 vo vilapantova kālakato  mayhaṃ pana tena kahāpaṇasataṃ hatthe 
 ṭhapitaṃ  tena kiṃ karomīti āha  Daharo na me kahāpaṇehi 
 atthoti paṭikkhipitvā aparabhāge cintesi kiṃ me parakulesu 
 piṇḍāya caritvā jīvitena  sakkā taṃ kahāpaṇasataṃ nissāya jīvituṃ  
 vibbhamissāmīti  So anabhiratiyā pīḷito vissaṭṭhasajjhāyakammaṭṭhāno 
 paṇḍurogī viya ahosi  Atha naṃ daharasāmaṇerā kimidanti pucchitvā  
 ukkaṇṭhitomhīti vutte  ācariyupajjhāyānaṃ ācikkhiṃsu  Atha naṃ 
 te satthu santikaṃ netvā satthu dassesuṃ  Satthā saccaṃ kira tvaṃ 
 bhikkhu ukkaṇṭhitoti pucchitvā  āma bhanteti vutte  kasmā 
 evamakāsi  atthi pana te koci jīvitappaccayoti āha  āma 
 bhanteti  kinte atthīti  kahāpaṇasataṃ bhanteti  tenahi katipi 
 tāva sakkharā āhara  gaṇetvā jānissasi   sakkā vā tattakena 
 jīvituṃ  no vāti  So sakkharā āhari  Atha naṃ satthā āha 
 paribhogatthāya tāva paṇṇāsaṃ ṭhapehi  dvinnaṃ goṇānaṃ atthāya 
 catuvīsati  ettakannāma vījatthāya  yuganaṅgalatthāya  kuddālatthāya  
 vāsīpharasuatthāyāti  Evaṃ gaṇiyamāne taṃ kahāpaṇasataṃ nappahoti  
 Atha naṃ satthā bhikkhu tava kahāpaṇā appakā  kathaṃ ete 
  Footnote     Sī  Ma  Yu  jānissāMa  
  
  
 page     
 Nissāya taṇhaṃ pūressasi atīte kira paṇḍitā cakkavattirajjaṃ 
 kāretvā appoṭhitamattena dvādasayojanaṭṭhāne kaṭippamāṇena 
 sattaratanavassaṃ vassāpetuṃ samatthā  yāva chattiṃsa sakkā cavanti  
 ettakaṃ kālaṃ devarajjaṃ kāretvāpi maraṇakāle taṇhaṃ apūretvāva 
 kālamakaṃsūti vatvā tena yācito atītaṃ āharitvā mandhāturājajātakaṃ   
 vitthāretvā 
        yāvatā candimasuriyā  pariharanti  disā bhanti virocanā  
         sabbeva dāsā mandhātu     ye pāṇā paṭhavinissitāti   
 imissā gāthāya anantarā imā dve gāthā abhāsi 
        na kahāpaṇavassena         titti kāmesu vijjati  
         appassādā dukkhā kāmā   iti viññāya paṇḍito 
         api dibbesu kāmesu       ratiṃ so nādhigacchati  
         tañhakkhayarato hoti        sammāsambuddhasāvakoti  
       Tattha kahāpaṇavassenāti  yaṃ so appoṭhetvā sattaratanavassaṃ 
 vassāpesi  taṃ idha kahāpaṇavassanti vuttaṃ  tenāpi hi 
 vatthukāmakkilesakāmesu titti nāma natthi evaṃ duppūrā esā 
 taṇhā  Appassādāti  supinakūpamāditāya parittasukhā  Dukkhāti 
 dukkhakkhandhādīsu   āgatadukkhavasena bahudukkhāva  Iti viññāyāti  
 evamete kāme jānitvā  Api dibbesūti sace hi devānaṃ 
  Footnote     khu  jā  tika         tadaṭṭhakathā       
     Ma  paṭhavissitā       Ma  mū  mahādukkhakkhandhasuttaṃ        
  cūḷadukkhakkhandhasuttaṃ         
  
  
 page     
 Upakappanakakāmehi nimanteyya  Āyasmā samiddhi viya  evaṃpi tesu 
 kāmesu ratiṃ na vindatiyeva  Taṇhakkhayaratoti  arahatte ceva 
 nibbāne ca abhirato hoti  taṃ paṭṭhayamāno viharati  
 Sammāsambuddhasāvakoti  sammāsambuddhena desitassa dhammassa savanante 
 jāto yogāvacaro bhikkhūti  
       Desanāvasāne so bhikkhu sotāpattiphale patiṭṭhahi  
 Sampattaparisāyapi sātthikā desanā ahosīti  
                      Anabhiratabhikkhuvatthu  
                        
                   Aggidattapurohitavatthu        
       bahuṃ ve saraṇaṃ yantīti  imaṃ dhammadesanaṃ satthā  jetavane 
 viharanto  vālukarāsimhi nisinno aggidattannāma kosalarañño 
 purohitaṃ ārabbha kathesi  
       So kira mahākosalassa purohito ahosi  Atha naṃ pitari 
 kālakate rājā pasenadikosalo ayaṃ pitu me purohitoti gāravena 
 tasmiṃyeva ṭhāne ṭhapetvā tassa attano upaṭṭhānaṃ āgatakāle 
 paccuggamanaṃ karoti  ācariya idha nisīdathāti samānāsanaṃ dāpesi  
 So cintesi ayaṃ rājā ativiya mayi gāravaṃ karoti  na kho pana 
  
  
 page     
 Rājūnaṃ niccakālameva sakkā cittaṃ gahetuṃ rājā pana yuvā daharo  
 samānavayeneva hi saddhiṃ rajjaṃ nāma sukhaṃ hoti  ahañcamhi 
 mahallako  pabbajituṃ me yuttanti  So rājānaṃ pabbajjaṃ 
 anujānāpetvā nagare bheriñcārāpetvā sattāhena sabbaṃ attano 
 dhanaṃ dānamukhe vissajjetvā bāhirakappabbajjaṃ pabbaji  Taṃ nissāya 
 dasa purisasahassāni anuppabbajiṃsu  So tehi saddhiṃ aṅgamagadhānañca 
 kururaṭṭhassa ca antarāvāsaṃ kappetvā imaṃ ovādaṃ deti tātā 
 yassa vo kāmavitakkādayo uppajjanti  so nadito ekekaṃ 
 vālukāpuṭaṃ uddharitvā imasmiṃ ṭhāne okiratūti  Te sādhūti 
 paṭissuṇitvā kāmavitakkādīnaṃ uppannakāle tathā kariṃsu  Aparena 
 samayena mahāvālukarāsi ahosi  Taṃ ahicchatto nāma nāgarājā 
 pariggahesi  Aṅgamagadhavāsino ceva kururaṭṭhavāsino ca māse māse 
 tesaṃ mahantaṃ sakkāraṃ abhiharitvā dānaṃ denti  Atha nesaṃ aggidatto 
 imaṃ ovādaṃ adāsi pabbataṃ saraṇaṃ yātha  vanaṃ saraṇaṃ yātha  
 ārāmaṃ saraṇaṃ yātha  rukkhaṃ saraṇaṃ yātha evaṃ sabbadukkhato 
 muccissathāti attano antevāsikepi imināva ovādena ovadi  
       Bodhisattopi mahābhinikkhamanaṃ nikkhamanto   sammāsambodhiṃ patvā 
 tasmiṃ samaye sāvatthiṃ nissāya jetavane viharanto paccūsakāle 
 lokaṃ volokento aggidattabrāhmaṇaṃ saddhiṃ antevāsikehi attano 
 ñāṇajālassa anto paviṭṭhaṃ disvā sabbepime arahattassa 
  Footnote     Sī  Yu  katābhinikkhamaṇo  Ma  katābhinikkhamano  
  
  
 page     
 Upanissayasampannāti ñatvā sāyaṇhasamaye mahāmoggallānattheraṃ 
 āha moggallāna kiṃ nu passasi aggidattabrāhmaṇaṃ mahājanaṃ 
 atitthena pakkhandāpentaṃ  gaccha  tesaṃ ovādaṃ dehīti  bhante 
 bahū ete ekassa mayhaṃ avisayhā  sace tumhepi āgamissatha    
 visayhā bhavissantīti  moggallāna ahaṃpi āgamissāmi    tvaṃ 
 purato yāhīti  Thero gacchantova cintesi ete balavanto ceva 
 bahū ca  sace sabbesaṃ samāgamaṭṭhāne kiñci kathessāmi sabbepi 
 vaggavaggena uṭṭhaheyyunti attano ānubhāvena thūlaphusitakaṃ devaṃ 
 vuṭṭhāpesi  Te thūlaphusitakesu patantesu uṭṭhāyuṭṭhāya attano attano 
 paṇṇasālaṃ pavisiṃsu  Thero aggidattassa paṇṇasāladvāre 
 ṭhatvā aggidattāti āha  So therassa saddaṃ sutvā imasmiṃ 
 loke maṃ nāmena ālapituṃ samattho nāma natthi  ko nu kho 
 maṃ nāmena ālapatīti mānatthaddhatāya ko esoti āha  
 ahaṃ brāhmaṇāti  kiṃ vadesīti  ajja me ekarattiṃ idha 
 vasanaṭṭhānaṃ ācikkhāti  idha vasanaṭṭhānaṃ natthi  ekassa ekāva 
 paṇṇasālāti  aggidatta manussā nāma manussānaṃ  gāvo 
 gunnaṃ  pabbajitā pabbajitānaṃ santikaṃ gacchanti  mā evaṃ kari  
 dehi me vasanaṭṭhānanti  kiṃ pana tvaṃ pabbajitoti  āma 
 pabbajitomhīti  sace pabbajito  kahaṃ te khāribhaṇḍaṃ 
 pabbajitaparikkhāroti  atthi me parikkhāro  visuṃ pana naṃ gahetvā 
  Footnote     gamissatha            gamissāmi  ña  va  
  
  
 page     
 Vicarituṃ dukkhanti abbhantareneva naṃ gahetvā vicarāmi brāhmaṇāti  
 So taṃ gahetvā   vicarissasīti therassa kujjhi  Atha naṃ so āha 
  apehi  aggidatta mā kujjhi  vasanaṭṭhānaṃ me ācikkhāti  
 natthi ettha vasanaṭṭhānanti  etasmiṃ pana vālukarāsimhi 
 ko vasatīti  eko nāgarājāti  etaṃ me dehīti  na sakkā 
 dātuṃ  bhāriyaṃ etassa kammanti  hotu  dehi meti  tenahi 
 tvameva jānāhīti  Thero vālukarāsiabhimukho pāyāsi  Nāgarājā 
 taṃ āgacchantaṃ disvā ayaṃ samaṇo ito āgacchati  na jānāti 
 maññe mama atthibhāvaṃ dhūmāyitvā naṃ māressāmīti dhūmāyi  
 Thero ayaṃ nāgarājā ahameva dhūmāyituṃ sakkomi  aññe na 
 sakkontīti maññe sallakkhetīti sayaṃpi dhūmāyi  Dvinnampi sarīrato 
 uggatā dhūmā yāva brahmalokā uṭṭhahiṃsu  Ubhopi dhūmā theraṃ 
 abādhayitvā nāgarājānameva bādhenti  Nāgarājā dhūmavegaṃ sahituṃ 
 asakkonto pajjali  Theropi tejodhātuṃ samāpajjitvā tena 
 saddhiṃyeva pajjali  Aggijālā yāva brahmalokā uṭṭhahiṃsu  Ubhopi 
 aggijālā theraṃ abādhayitvā nāgarājānameva bādhayiṃsu  Athassa 
 sakalasarīraṃ ukkāhi padittaṃ viya ahosi  Isigaṇo oloketvā 
 cintesi nāgarājā samaṇaṃ jhāpeti  bhaddako vata samaṇo 
 amhākaṃ vacanaṃ assuṇitvā naṭṭhoti  thero nāgarājānaṃ dametvā 
 nibbisevanaṃ katvā vālukarāsimhi nisīdi  Nāgarājā vālukarāsiṃ 
  Footnote     aggahetvā     Sī  taṃ na gahetvā vicarissasīti  
  
  
 page     
 Bhogehi parikkhipitvā kūṭāgārakucchippamāṇaṃ phaṇaṃ māpetvā 
 therassa upari dhāresi  Isigaṇo pātova samaṇassa matabhāvaṃ 
 vā amatabhāvaṃ vā jānissāmāti therassa santikaṃ gantvā taṃ 
 vālukarāsimatthake nisinnaṃ disvā añjaliṃ paggayha abhitthavanto 
 āha samaṇa kacci nāgarājena na bādhitoti  kiṃ na passatha 
 mama upari phaṇaṃ dhāretvā ṭhitanti  Te acchariyaṃ vata bho  
 samaṇassa ānubhāvo evarūpo nāma  anena nāgarājā damitoti 
 theraṃ parivāretvā aṭṭhaṃsu  Tasmiṃ khaṇe satthā āgato  Thero  
 Satthāraṃ disvā uṭṭhāya vandi  Atha naṃ isayo āhaṃsu ayaṃ 
 tayāpi mahantataroti  esa bhagavā satthā  ahaṃ imassa sāvakoti  
 Satthā vālukarāsimatthake nisīdi  Isigaṇo ayaṃ tāva sāvakassa 
 ānubhāvo  imassa pana ānubhāvo kīdiso bhavissatīti añjaliṃ 
 paggayha satthāraṃ abhitthavi  Satthā aggidattaṃ āmantetvā āha 
 aggidatta tvaṃ tava sāvakānañca upaṭṭhākānañca ovādaṃ dadamāno 
 kinti vatvā desīti  etaṃ pabbataṃ saraṇaṃ gacchatha  vanaṃ  ārāmaṃ  
 rukkhaṃ saraṇaṃ gacchatha etāni hi saraṇaṃ gato sabbadukkhā pamuccatīti 
 evaṃ tesaṃ ovādaṃ dammīti  Satthā na kho aggidatta etāni 
 saraṇaṃ gato dukkhā pamuccati  buddhaṃ dhammaṃ saṅghaṃ pana saraṇaṃ 
 gantvā sakalavaṭṭadukkhā pamuccatīti vatvā imā gāthā abhāsi 
          bahuṃ ve saraṇaṃ yanti     pabbatāni vanāni ca 
           ārāmarukkhacetyāni    manussā bhayatajjitā 
  
  
 page     
           Netaṃ kho saraṇaṃ khemaṃ    netaṃ saraṇamuttamaṃ  
           netaṃ saraṇamāgamma      sabbadukkhā pamuccati  
           Yo ca buddhañca dhammañca  saṅghañca saraṇaṃ gato 
           cattāri ariyasaccāni    sammappaññāya passati 
           dukkhaṃ dukkhasamuppādaṃ     dukkhassa ca atikkamaṃ 
           ariyañcaṭṭhaṅgikaṃ maggaṃ    dukkhūpasamagāminaṃ 
           etaṃ kho saraṇaṃ khemaṃ    etaṃ saraṇamuttamaṃ  
           etaṃ saraṇamāgamma      sabbadukkhā pamuccatīti  
       Tattha bahunti  bahū  Pabbatānīti  tattha tattha isigili 
 vepullavebhārādike pabbate ceva mahāvanagosiṅgasālavanādīni vanāni 
 ca veḷuvanajīvakambavanādayo ārāme ca udenacetiyagotamacetiyādīni 
 rukkhacetyāni ca te te manussā tena tena bhayena tajjitā 
 bhayato muccitukāmā puttalābhādīni vā paṭṭhayamānā saraṇaṃ yantīti 
 attho  Netaṃ saraṇanti  etaṃ pana sabbaṃpi saraṇaṃ neva khemaṃ na 
 uttamaṃ  na ca etaṃ paṭicca jātiādidhammesu sattesu ekopi 
 jātiādito sabbadukkhā pamuccatīti attho  
       Yo cāti  idaṃ akkhemaṃ anuttamaṃ saraṇaṃ dassetvā khemaṃ 
 uttamaṃ saraṇaṃ dassanatthaṃ āraddhaṃ  Tassattho yo ca gahaṭṭho 
 vā pabbajito vā itipi so bhagavā arahaṃ sammāsambuddhotiādikaṃ 
 buddhadhammasaṅghānussatikammaṭṭhānaṃ nissāya seṭṭhavasena buddhañca 
 dhammañca saṅghañca saraṇaṃ gato  tassāpi taṃ saraṇagamanaṃ 
  
  
 page     
 Aññatitthiyavandanādīhi kuppati calati  tassa pana acalabhāvaṃ dassetuṃ 
 maggena āgatasaraṇameva pakāsento cattāri ariyasaccāni 
 sammappaññāya passatīti āha  Yo hi etesaṃ saccānaṃ dassanavasena 
 etāni saraṇaṃ gato  tassa etaṃ saraṇaṃ khemañca uttamañca  so 
 ca puggalo etaṃ saraṇaṃ paṭicca sakalasmāpi vaṭṭadukkhā pamuccati 
 tasmā etaṃ kho saraṇaṃ khemantiādi vuttanti  
       Desanāvasāne sabbepi te isayo saha paṭisambhidāhi arahattaṃ 
 patvā satthāraṃ vanditvā pabbajjaṃ yāciṃsu  Satthā cīvarabbhantarato 
 hatthaṃ pasāretvā etha bhikkhavo  caratha brahmacariyanti āha  
 Taṃkhaṇaññeva aṭṭhaparikkhāradharā vassasatikattherā viya ahesuṃ  So 
 ca sabbesaṃpi aṅgamagadhakururaṭṭhavāsīnaṃ sakkāraṃ ādāya āgamanadivaso 
 ahosi  Te sakkāraṃ ādāya āgatā sabbepi te isayo 
 pabbajite disvā kinnu kho amhākaṃ aggidattabrāhmaṇo mahā 
 udāhu samaṇo gotamoti cintetvā samaṇassa gotamassa 
 āgatattā aggidattova mahāti amaññiṃsu  Satthā tesaṃ ajjhāsayaṃ 
 oloketvā aggidatta parisāya kaṅkhaṃ chindāti āha  So 
 ahaṃpi ettakameva paccāsiṃsāmīti iddhibalena sattakkhattuṃ vehāsaṃ 
 abbhuggantvā punappunaṃ oruyha satthāraṃ vanditvā satthā me 
 bhante bhagavā  sāvakohamasmīti vatvā sāvakattaṃ pakāsesīti  
                     Aggidattapurohitavatthu  
                       
  
  
 page     
                  Ānandattherassapañhavatthu        
       dullabho purisājaññoti imaṃ dhammadesanaṃ satthā jetavane 
 viharanto ānandattherassa pañhaṃ ārabbha kathesi  
       Thero hi ekadivasaṃ divāṭṭhāne nisinno cintesi hatthājānīyo 
 chaddantakule vā uposathakule vā uppajjati  assājānīyo sindhavakule 
 vā valāhakaassarājakule vā  goājānīyo dakkhiṇāpathetiādīni 
 vadantena satthārā hatthiājānīyādīnaṃ uppattiṭṭhānāni kathitāni  
 purisājānīyo pana kahaṃ nu kho uppajjatīti  So satthāraṃ upasaṅkamitvā 
 vanditvā etamatthaṃ pucchi  Satthā ānanda purisājānīyo nāma na 
 sabbattha uppajjati  ujukato pana tiyojanasatāyāme āvaṭṭato 
 navayojanasatappamāṇe majjhimadesaṭṭhāne uppajjati uppajjanto 
 ca na yasmiṃ vā tasmiṃ vā kule uppajjati  khattiyamahāsālabrāhmaṇa 
 mahāsālakulānaṃ aññatarasmiṃyeva uppajjatīti vatvā imaṃ gāthamāha 
        dullabho purisājañño     na so sabbattha jāyati  
         Yattha so jāyatī dhīro    taṃ kulaṃ sukhamedhatīti  
       Tattha dullabhoti  purisājañño hi dullabho  na hi 
 hatthājānīyādayo viya sulabho  so sabbattha paccantadese vā 
 nīcakule vā na jāyati  majjhimadeseyeva pana mahājanassa 
 abhivādanādisakkārakaraṇaṭṭhāne khattiyabrāhmaṇakulānaṃ aññatarasmiṃ 
 kule jāyati  evaṃ jāyamāno ca yattha so jāyati dhīro 
  
  
 page     
 Uttamappañño sammāsambuddho  taṃ kulaṃ sukhamedhati sukhappattameva 
 hotīti attho  
          Desanāvasāne bahū sotāpattiphalādīni pāpuṇiṃsūti 
                   ānandattherassapañhavatthu  
                      
                     Sambahulabhikkhuvatthu        
       sukho buddhānamuppādoti imaṃ dhammadesanaṃ satthā jetavane 
 viharanto sambahulānaṃ bhikkhūnaṃ kathaṃ ārabbha kathesi  
       Ekadivasaṃ hi pañcasatā bhikkhū upaṭṭhānasālāyaṃ nisinnā 
 āvuso kiṃ nu kho imasmiṃ loke sukhanti kathaṃ samuṭṭhāpesuṃ  
 Tattha keci rajjasukhasadisaṃ sukhannāma  natthīti āhaṃsu  Keci 
 kāmasukhasadisaṃ    Keci sālimaṃsabhojanasukhasadisaṃ sukhannāma natthīti 
 āhaṃsu  Satthā tesaṃ nisinnaṭṭhānaṃ āgantvā kāya nuttha 
 bhikkhave etarahi kathāya sannisinnāti pucchitvā  imāya nāmāti 
 vutte  bhikkhave kiṃ kathetha  idaṃ hi sabbaṃpi sukhaṃ vaṭṭadukkha 
 pariyāpannameva  imasmiṃ pana loke buddhuppādo dhammassavanaṃ 
 saṅghasāmaggī sammodamānabhāvoti idameva sukhanti vatvā imaṃ 
 gāthamāha 
        sukho buddhānamuppādo    sukhā saddhammadesanā  
         sukhā saṅghassa sāmaggī    samaggānaṃ tapo sukhoti  
  
  
 page     
       Tattha buddhānamuppādoti  yasmā buddhā uppajjamānā 
 mahājanaṃ rāgakantārādīhi tārenti tasmā buddhānaṃ uppādo 
 sukho  Yasmā saddhammadesanaṃ āgamma jātiādidhammā sattā 
 jātiādīhi muccanti tasmā saddhammadesanā sukhā  Sāmaggīti 
 samacittatā  Sāpi sukhā eva  Samaggānaṃ pana ekacittānaṃ yasmā 
 buddhavacanaṃ vā uggaṇhituṃ dhūtaṅgāni vā pariharituṃ samaṇadhammaṃ vā 
 kātuṃ sukhaṃ tasmā samaggānaṃ tapo sukhoti vuttaṃ  Tenevāha   
 yāvakīvañca bhikkhave bhikkhū samaggā sannipatissanti  samaggā 
 vuṭṭhahissanti  samaggā saṅghakaraṇīyāni karissanti vuḍḍhiyeva 
 bhikkhave bhikkhūnaṃ pāṭikaṅkhā  no parihānīti  
       Desanāvasāne bahū bhikkhū arahatte patiṭṭhahiṃsu  Mahājanassāpi 
 sātthikā desanā ahosīti  
                      Sambahulabhikkhuvatthu  
                       
  Footnote     aṅ  sattaka        
  
  
 page     
                Kassapadasabalassasuvaṇṇacetiyavatthu        
       pūjāraheti imaṃ dhammadesanaṃ satthā cārikaṃ caramāno 
 kassapadasabalassa suvaṇṇacetiyaṃ ārabbha kathesi  
       Tathāgato     sāvatthito nikkhamitvā anupubbena bārāṇasiṃ 
 gacchanto antarāmagge todeyyagāmassa samīpe mahābhikkhusaṅghaparivāro 
 aññataraṃ devaṭṭhānaṃ sampāpuṇi  Tatra nisinno sugato 
 dhammabhaṇḍāgārikaṃ pesetvā avidūre kasikammaṃ karontaṃ brāhmaṇaṃ 
 pakkosāpesi  So brāhmaṇo āgantvā tathāgataṃ anabhivanditvā 
 tameva devaṭṭhānaṃ vanditvā aṭṭhāsi  Sugatopi imaṃ padesaṃ kinti 
 maññasi brāhmaṇāti āha  amhākaṃ paveṇiyā āgatacetiyaṭṭhānanti 
 vandāmi bho gotamāti  imaṃ ṭhānaṃ vandantena tayā sādhu kataṃ 
 brāhmaṇāti sugato taṃ sampahaṃsesi  Taṃ sutvā bhikkhū kena 
 nu kho kāraṇena bhagavā evaṃ sampahaṃsesīti saṃsayaṃ sañjanesuṃ  Tato 
 tathāgato tesaṃ saṃsayamapanetuṃ majjhimanikāye ghaṭīkārasuttantaṃ   
 vatvā iddhānubhāvena kassapadasabalassa yojanubbedhaṃ kanakacetiyaṃ 
 aparañca kanakacetiyaṃ ākāse nimminitvā mahājanaṃ dassetvā 
 brāhmaṇa evaṃvidhānaṃ pūjārahānaṃ pūjā yuttatarāvāti vatvā 
 mahāparinibbānasutte   dassitanayeneva buddhādike cattāro pūjārahe 
 pakāsetvā sarīracetiyaṃ uddissacetiyaṃ paribhogacetiyanti tīṇi cetiyāni 
  Footnote     etthantare hisaddo yojetabbo  
     Ma  Ma             Ma  mahā        
  
  
 page     
 Visesato paridīpetvā imā gāthā abhāsi 
        pūjārahe pūjayato      buddhe yadica sāvake 
         papañcasamatikkante      tiṇṇasokapariddave 
         te tādise pūjayato    nibbute akutobhaye 
         na sakkā puññaṃ saṅkhātuṃ  imettamapi kenacīti  
       Tattha pūjituṃ arahā pūjārahā  Pūjituṃ yuttāti attho  
 Pūjārahe pūjayatoti     abhivādanādīhi ca catūhi     paccayehi 
 pūjentassa  Pūjārahe dasseti buddhetiādinā  Buddheti 
 sammāsambuddhe  Yadīti yadivā  Athavāti attho  Tattha pacceka 
 buddheti kathitaṃ hoti  Sāvake ca  Papañcasamatikkanteti 
 samatikkantataṇhādiṭṭhimānapapañce  Tiṇṇasokapariddaveti atikkanta 
 sokapariddave  Ime dve atikkanteti attho  Etehi pūjārahattaṃ 
 dassitaṃ  Teti buddhādayo    Tādiseti vuttagahaṇavasena      
 Nibbuteti rāgādinibbutiyā      Natthi kutoci bhavato vā 
 ārammaṇato vā etesaṃ bhayanti akutobhayā  Te akutobhaye  
 Na sakkā puññaṃ saṅkhātunti puññaṃ gaṇetuṃ na sakkā kathanti 
 ce  Imettamapi kenacīti imaṃ ettakaṃ imaṃ ettakanti kenacīti  
 Apisaddo idha sambandhitabbo  Kenaci puggalena mānena vā  
  Footnote     etthantare teti padaṃ yojetabbaṃ  
     etthantare casaddo yojetabbo       Sī  buddhādīni  
     etthantare tādiguṇayutteti padaṃ yojetabbaṃ  
  yathāvuttaguṇavasena tādiguṇayutteti vacanaṃ yuttataraṃ  
     etthantare nibbuteti padaṃ yojetabbaṃ  
  
  
 page     
 Tattha puggalenāti tena brahmādinā  Mānenāti tividhena mānena 
 tīraṇena dhāraṇena pūraṇena vā  Tīraṇaṃ nāma idaṃ ettakanti 
 nayato tīraṇaṃ  Dhāraṇanti   tulāya dhāraṇaṃ  Pūraṇaṃ nāma 
 aḍḍhappasatapatthanāḷikādivasena pūraṇaṃ  Kenaci puggalena imehi 
 tīhi mānehi buddhādike pūjayato puññaṃ vipākavasena gaṇetuṃ na 
 sakkā pariyantarahitatoti  Dvīsu ṭhānesu pūjayato kiṃ dānaṃ paṭhamaṃ 
 dharamāne buddhādī pūjayato na sakkā puññaṃ saṅkhātuṃ  Puna te 
 tādise kilesaparinibbānanimittena khandhaparinibbānena nibbutepi 
 pūjayato na sakkā saṅkhātunti bhedā yujjanti  Tena hi 
 vimānavatthumhi   
          tiṭṭhante nibbute cāpi     same citte   samaṃ phalaṃ 
          cetopasādahetumhi       sattā gacchanti suggatinti  vuttaṃ   
       Desanāvasāne so brāhmaṇo sotāpanno ahosīti  Yojanikaṃ 
 kanakacetiyaṃ sattāhamākāseva aṭṭhāsi  Mahantena   samāgamo cāhosi  
 Sattāhaṃ cetiyaṃ nānappakārena pūjesuṃ  Tato bhinnaladdhikānaṃ 
 laddhibhedo jāto  Buddhānubhāvena taṃ cetiyaṃ sakaṭṭhānameva gataṃ  
 Tattheva taṃkhaṇe mahantaṃ pāsāṇacetiyaṃ ahosi  Tasmiṃ samāgame 
 caturāsītiyā pāṇasahassānaṃ dhammābhisamayo ahosīti  
  Footnote     dhāraṇaṃ nāMa        khu  vimāna        
     Sī  samaṃ cittaṃ       khu  vimāna  
  cetopaṇidhihetū hi       mahantoti padaṃ bhaveyYu  
  
  
 page     
               Kassapadasabalassa suvaṇṇacetiyavatthu    
                   Buddhavaggavaṇṇanā niṭṭhitā  
                      Cuddasamo vaggo  
                        
  Footnote     Sī  Ma  Yu  potthakesu idaṃ vatthu atthi  syāmapotthake pana natthi  
  pūjārahe pūjyatoti  imāpi gāthāyo suttantapiṭake khuddakanikāye 
  dhammapade buddhavaggassa pariyosāne dissanteva  tasmā imasmiṃ      
  buddhasake puna muddanakāle sabbapāripūriyā idaṃ vatthu idhānetvā mudditaṃ  
  
  
 page     
                         Sukhavaggavaṇṇanā 
                        
                  Ñātakānaṃkalahavūpasamanavatthu        
       susukhaṃ vatāti imaṃ dhammadesanaṃ satthā sakkesu viharanto 
 kalahavūpasamanatthaṃ ñātake ārabbha kathesi  
       Sākiyā ca koliyā ca kira kapilavatthunagarassa ca koliyanagarassa 
 ca antare rohiṇiṃ nāma nadiṃ ekeneva āvaraṇena bandhāpetvā 
 sassāni kārenti  Atha jeṭṭhamūlamāse sassesu milāyantesu 
 ubhayanagaravāsikānaṃpi kammakarā sannipatiṃsu  Tattha koliyanagaravāsino 
 āhaṃsu idaṃ udakaṃ ubhato hariyamānaṃ neva tumhākaṃ pahossati  na 
 amhākaṃ amhākaṃ pana sassaṃ ekaudakeneva nipphajjissati  idaṃ 
 udakaṃ amhākaṃ dethāti  Itarepi evamāhaṃsu tumhesu koṭṭhe 
 pūretvā ṭhitesu mayaṃ rattasuvaṇṇaṃ nīlamaṇikāḷamaṇikahāpaṇe ca 
 gahetvā pacchippasibbakādihatthā na sakkhissāma tumhākaṃ gharadvāre 
 vicarituṃ  amhākaṃpi sassaṃ ekaudakeneva nipphajjissati  idaṃ udakaṃ 
 amhākaṃ dethāti  na mayaṃ dassāmāti  mayaṃpi na dassāmāti  
 Evaṃ kathaṃ vaḍḍhetvā eko uṭṭhāya ekassa pahāraṃ adāsi  
 sopi aññassāpīti evaṃ aññamaññaṃ paharitvā rājakulānaṃ jātiṃ 
 ghaṭṭetvā kalahaṃ vaḍḍhayiṃsu  Koliyakammakarā vadanti tumhe 
  
  
 page     
 Kapilavatthuvāsino dārake gahetvā gacchatha    ye soṇasigālādayo 
 viya attano bhaginīhi saddhiṃ saṃvāsaṃ vasiṃsu etesaṃ hatthino ca 
 assā ca phalakāvudhāni ca amhākaṃ kiṃ karissantīti  Sākiyakammakarāpi 
 vadanti tumhedāni kuṭṭhino dārake gahetvā gacchatha    ye 
 anāthā niggatikā tiracchānā viya kolarukkhe vasiṃsu etesaṃ 
 hatthino ca assā ca phalakāvudhāni ca amhākaṃ kiṃ karissantīti  
 Te gantvā tasmiṃ kamme niyuttānaṃ amaccānaṃ kathesuṃ  Amaccā 
 rājakulānaṃ kathesuṃ  Tato sākiyā bhaginīhi saddhiṃ saṃvāsaṃ vasitakānaṃ 
 thāmañca balañca dassessāmāti yuddhasajjā nikkhamiṃsu  Koliyāpi 
 kolarukkhavāsīnaṃ thāmañca balañca dassessāmāti yuddhasajjā 
 nikkhamiṃsu  Satthāpi paccūsasamaye lokaṃ volokento ñātake 
 disvā mayi agacchante ime nassissanti  mayā gantuṃ vaṭṭatīti 
 cintetvā ekakova ākāsena gantvā rohiṇiyā nadiyā 
 majjhe ākāse pallaṅkena nisīdi  Ñātakā satthāraṃ disvā 
 āvudhāni chaḍḍetvā vandiṃsu  Atha ne satthā āha kiṃ kalaho 
 nāmeso mahārājāti  na jānāma bhanteti  kodāni jānissatīti  
 Te uparājā jānissati  senāpati jānissatīti iminā upāyena 
 yāva dāsakammakare   pucchitvā bhante udakakalahoti āhaṃsu  
 udakaṃ kiṃ agghati mahārājāti  appagghaṃ bhanteti  khattiyā kiṃ 
 agghanti mahārājāti  khattiyā nāma anagghā bhanteti  yuttaṃ 
  Footnote      āgacchatha               dāsakammakarehi     
  
  
 page     
 Pana tumhākaṃ appamattakaṃ udakaṃ nissāya anagghe khattiye 
 nāsetunti  Te tuṇhī ahesuṃ  Atha te satthā āmantetvā 
 kasmā mahārāja evarūpaṃ karotha  mayi asante ajja lohitanadī 
 pavattissati  ayuttaṃ vo kataṃ  tumhe pañcahi verehi saverā 
 viharatha  ahaṃ avero viharāmi tumhe kilesāturā hutvā 
 viharatha  ahaṃ anāturo viharāmi tumhe kāmaguṇapariyesane ussukā 
 hutvā viharatha  ahaṃ anussuko viharāmīti vatvā imā gāthā 
 abhāsi 
        susukhaṃ vata jīvāma        verinesu averino  
         verinesu manussesu      viharāma averino  
         Susukhaṃ vata jīvāma        āturesu anāturā  
         āturesu manussesu      viharāma anātuRā  
         Susukhaṃ vata jīvāma        ussukesu anussukā  
         ussukesu manussesu      viharāma anussukāti  
       Tattha susukhanti  suṭṭhu sukhaṃ  Idaṃ vuttaṃ hoti ye gihino 
 sandhicchedādivasena  pabbajitā vā pana vejjakammādivasena  
 jīvitavuttiṃ uppādetvā sukhena jīvāmāti vadanti  tehi mayameva 
 susukhaṃ vata jīvāma  ye mayaṃ pañcahi verehi verinesu manussesu 
 averino  kilesāturesu  manussesu  nikkilesatāya anāturā  
 pañcakāmaguṇapariyesane ussukesu  manussesu  tāya pariyesanāya 
  
  
 page     
 Abhāvena anussukāti  Sesaṃ uttānatthameva  
         Desanāvasāne bahū sotāpattiphalādīni pāpuṇiṃsūti  
                   Ñātakānaṃ kalahavūpasamanavatthu  
                      
                       Māravatthu        
       susukhaṃ vatāti imaṃ dhammadesanaṃ satthā pañcasālāyaṃ 
 brāhmaṇagāme viharanto māraṃ ārabbha kathesi  
       Ekadivasaṃ hi satthā pañcasatānaṃ kumārikānaṃ sotāpatti 
 maggassa upanissayaṃ disvā taṃ gāmaṃ upanissāya vihāsi  Tāpi 
 kumārikāyo ekasmiṃ nakkhattadivase nadiṃ gantvā nahāyitvā 
 alaṅkatappaṭiyattā gāmābhimukhiyo   pāyiṃsu  Satthāpi taṃ gāmaṃ 
 pavisitvā piṇḍāya cari  Māro sakalagāmavāsīnaṃ sarīre adhimuccitvā  
 yathā satthā kaṭacchubhikkhāmattaṃpi na labhati  evaṃ katvā yathādhotena 
 pattena nikkhamantaṃ satthāraṃ gāmadvāre ṭhatvā āha api 
 samaṇa piṇḍaṃ alabhitthāti  kiṃ pana tvaṃ pāpima tathā akāsi  
 yathā ahaṃ piṇḍaṃ na labheyyanti  tenahi bhante puna pavisathāti  
 Evaṃ kirassa ahosi sace puna pavisati  sabbesaṃ sarīre adhimuccitvā 
 imassa purato pāṇiṃ paharitvā hasanakeḷiṃ karissāmīti  Tasmiṃ 
 khaṇe tā kumārikāyo gāmadvāraṃ patvā satthāraṃ disvā vanditvā 
  Footnote     gāmābhimukhiniyotipi pāṭho  
  
  
 page     
 Ekamantaṃ aṭṭhaṃsu  Māropi satthāraṃ āha api bhante piṇḍaṃ 
 alabhamānā jighacchādukkhena pīḷitatthāti  Satthā ajja mayaṃ 
 pāpima kiñci alabhitvāpi ābhassaradevaloke brahmāno viya 
 pītisukheneva vītināmessāmāti vatvā imaṃ gāthamāha 
         susukhaṃ vata jīvāma      yesanno natthi kiñcanaṃ  
          pītibhakkhā bhavissāma    devā ābhassarā yathāti  
       Tattha yesannoti  yesaṃ amhākaṃ palibuddhanatthena rāgādīsu 
 kiñcanesu ekaṃpi kiñcanaṃ natthi  Pītibhakkhāti  yathā ābhassarā 
 devā pītibhakkhā hutvā   vītināmenti  evaṃ mayaṃpi bhavissāmāti 
 attho  
       Desanāvasāne pañcasatāpi tā kumārikāyo sotāpattiphale 
 patiṭṭhahiṃsūti  
                         Māravatthu  
                         
  Footnote     ito paraṃ Sī  Yu  potthakesu pītisukhenevāti padaṃ dissati  
  
  
 page     
                  Kosalaraññoparājayavatthu        
       jayaṃ veranti imaṃ dhammadesanaṃ satthā jetavane viharanto 
 kosalarañño parājayaṃ ārabbha kathesi  
       So kira kāsikagāmaṃ nissāya bhāgineyyena ajātasattunā 
 saddhiṃ yujjhanto tena tayo vāre parājito tatiye vāre cintesi 
 ahaṃ khīramukhaṃ dārakaṃ parājetuṃ nāsakkhiṃ  kiṃ me jīvitenāti  So 
 āhārupacchedaṃ katvā mañcake nipajji  Athassa sā pavatti 
 sakalanagaraṃ patthari  Bhikkhū tathāgatassa ārocesuṃ bhante rājā 
 kira kāsikagāmakaṃ nissāya tayo vāre parājito  so idāni 
 parājitvā āgato khīramukhaṃ dārakaṃ parājetuṃ nāsakkhiṃ  kiṃ me 
 jīvitenāti āhārupacchedaṃ katvā mañcake nipannoti  Satthā 
 tesaṃ kathaṃ sutvā bhikkhave jinantopi veraṃ pasavati  parājito 
 pana dukkhaṃ setiyevāti vatvā imaṃ gāthamāha 
         jayaṃ veraṃ pasavati         dukkhaṃ seti parājito  
          upasanto sukhaṃ seti       hitvā jayaparājayanti  
       Tattha jayanti  paraṃ jinanto veraṃ paṭilabhati  Parājitoti  
 parena parājito kadā nu kho paccāmittassa piṭṭhiṃ daṭṭhuṃ 
 sakkhissāmīti dukkhaṃ seti sabbiriyāpathesu dukkhameva viharatīti 
 attho  Upasantoti  abbhantare upasantarāgādikkileso khīṇāsavo 
  
  
 page     
 Jayañca parājayañca hitvā sukhaṃ seti sabbiriyāpathesu sukhameva 
 viharatīti attho  
          Desanāvasāne bahū sotāpattiphalādīni pāpuṇiṃsūti  
                   Kosalarañño parājayavatthu  
                     
                   Aññatarakuladārikāvatthu        
       natthi rāgasamo aggīti imaṃ dhammadesanaṃ satthā jetavane 
 viharanto aññataraṃ kumārikaṃ ārabbha kathesi  
       Tassā kira mātāpitaro āvāhaṃ katvā maṅgaladivase 
 satthāraṃ nimantayiṃsu  Satthā bhikkhusaṅghaparivuto tattha gantvā 
 nisīdi  Sāpi kho vadhukā bhikkhusaṅghassa udakaparissāvanādīni karontī 
 aparāparaṃ sañcarati  Sāmikopissā taṃ olokento aṭṭhāsi  Tassa 
 rāgavasena olokentassa anto kileso samudācarati  So 
 aññāṇābhibhūto neva buddhaṃ upaṭṭhahi  na asītimahāthere hatthaṃ 
 pasāretvā taṃ  vadhukaṃ  gaṇhissāmīti pana cittaṃ akāsi  Satthā 
 tassa ajjhāsayaṃ oloketvā  yathā taṃ  itthiṃ  na passati  
 evaṃ akāsi  So taṃ adisvā satthāraṃ oloketvā aṭṭhāsi  
 Satthā tassa oloketvā ṭhitakāle kumāraka na hi rāgagginā 
 sadiso aggi nāma dosakalinā sadiso kali nāma khandhapariharaṇadukkhena 
  
  
 page     
 Sadisaṃ dukkhaṃ nāma atthi  nibbānasukhasadisaṃ sukhaṃpi natthiyevāti 
 vatvā imaṃ gāthamāha 
         natthi rāgasamo aggi      natthi dosasamo kali  
          natthi khandhasamā dukkhā     natthi santiparaṃ sukhanti  
       Tattha natthi rāgasamoti  dhūmaṃ vā jālaṃ  vā aṅgāraṃ vā 
 adassetvā antoyeva jhāpetvā bhasmamuṭṭhiṃ kātuṃ samattho 
 rāgena samo añño aggi nāma natthi  Kalīti  Dosena samo 
 aparādhopi natthi  Khandhasamāti  khandhehi samā  Yathā parihariyamānā 
 khandhā dukkhā  evaṃ añño dukkho   nāma natthi  Santiparaṃ 
 sukhanti  nibbānato uttariṃ aññaṃ sukhaṃpi natthi  Aññaṃ hi sukhaṃ 
 sukhameva  nibbānaṃ pana paramasukhanti attho  
       Desanāvasāne kumārikā ca kumārako ca sotāpattiphale 
 patiṭṭhahiṃsu  Tasmiṃ khaṇe bhagavā tesaṃ aññamaññaṃ dassanākāraṃ 
 akāsīti  
                    Aññatarakuladārikāvatthu  
                      
  Footnote     Sī  Ma  Yu  aññaṃ dukkhaṃ  
  
  
 page     
                    Aññataraupāsakavatthu        
       jighacchāti imaṃ dhammadesanaṃ satthā āḷaviyaṃ viharanto ekaṃ 
 upāsakaṃ ārabbha kathesi  
       Ekasmiṃ hi divase satthā jetavane gandhakuṭiyaṃ nisinnova 
 paccūsakāle lokaṃ volokento āḷaviyaṃ ekaṃ duggatamanussaṃ 
 disvā tassa upanissayasampattiṃ ñatvā pañcasatabhikkhuparivāro 
 āḷaviṃ agamāsi  Āḷavīvāsino satthāraṃ nimantesuṃ  Sopi 
 duggatamanusso satthā āgatoti sutvā satthu santike dhammaṃ 
 sossāmīti manaṃ akāsi  Taṃdivasameva cassa eko goṇo palāyi  
 So kiṃ nu kho goṇaṃ pariyesissāmi udāhu dhammaṃ suṇāmīti 
 cintetvā goṇaṃ pariyesitvā gogaṇaṃ pavesetvā pacchā dhammaṃ 
 sossāmīti pātova gehā nikkhami  Āḷavīvāsinopi buddhappamukhaṃ 
 bhikkhusaṅghaṃ nisīdāpetvā parivisitvā anumodanatthāya pattaṃ gaṇhiṃsu  
 Satthā yaṃ nissāya ahaṃ tiṃsayojanamaggaṃ āgato  so goṇaṃ 
 pariyesituṃ araññaṃ paviṭṭho tasmiṃ āgateyeva dhammaṃ desessāmīti 
 tuṇhī ahosi  Sopi manusso divā goṇaṃ disvā gogaṇe 
 pakkhipitvā sacepi aññaṃ natthi  satthu vandanamattaṃpi karissāmīti 
 jighacchāya pīḷitopi gehaṃ gamanāya manaṃ akatvā vegena satthu 
 santikaṃ āgantvā satthāraṃ vanditvā ekamantaṃ aṭṭhāsi  Satthā 
 tassa ṭhitakāle dānaveyyāvaṭikaṃ āha atthi kiñci bhikkhusaṅghassa 
  
  
 page     
 Atirittanti  bhante sabbaṃ atthīti  tenahi imaṃ parivisāti  So 
 satthārā vuttaṭṭhāneyeva naṃ nisīdāpetvā yāgukhādanīyabhojanīyehi 
 sakkaccaṃ parivisi  So bhuttabhatto mukhaṃ vikkhālesi  Ṭhapetvā kira 
 imaṃ ṭhānaṃ tīsu piṭakesu aññattha tathāgatassa bhattavicāraṇaṃ 
 nāma natthi  tassa passaddhadarathassa cittaṃ ekaggaṃ ahosi  Athassa 
 satthā anupubbīkathaṃ kathetvā saccāni pakāsesi  So desanāvasāne 
 sotāpattiphale patiṭṭhahi  Satthāpi anumodanaṃ katvā uṭṭhāyāsanā 
 pakkāmi  Mahājano satthāraṃ anugantvā nivatti  
       Bhikkhū satthārā saddhiṃ gacchantāyeva ujjhāyiṃsu passathāvuso 
 satthu kammaṃ  aññesu divasesu evarūpaṃ natthi  ajja panekaṃ manussaṃ 
 nissāya yāguādīni vicāretvā dāpesīti  Satthā nivattitvā 
 ṭhitakova kiṃ bhikkhave kathethāti pucchitvā tamatthaṃ sutvā 
 āma bhikkhave  ahaṃ tiṃsayojanakantāraṃ āgacchanto tassa 
 upāsakassa upanissayaṃ disvā āgato  so ativiya jighacchito  
 pātova uṭṭhāya   goṇaṃ pariyesanto araññe vicari  jighacchādukkhena 
 dhamme desiyamānepi paṭivijjhituṃ na sakkhissatīti cintetvā evaṃ 
 akāsiṃ bhikkhave jighacchārogasadiso hi rogo nāma natthīti 
 vatvā imaṃ gāthamāha 
         jighacchā paramā rogā       saṅkhārā paramā dukkhā  
          etaṃ ñatvā yathābhūtaṃ        nibbānaṃ paramaṃ sukhanti  
  Footnote     Sī  Ma  Yu  paṭṭhāYu  
  
  
 page     
       Tattha jighacchā paramā rogāti  yasmā añño rogo sakiṃ 
 tikicchito vinassati vā tadaṅgavasena vā pahīyati  jighacchā pana 
 niccakālaṃ tikicchitabbāyevāti sesarogānaṃ ayaṃ paramā nāma  
 Saṅkhārāti  pañcakkhandhā  Etaṃ ñatvāti  jighacchāya samo 
 rogo natthi  khandhapariharaṇasamaṃ dukkhaṃ nāma natthīti etamatthaṃ 
 yathābhūtaṃ ñatvā paṇḍito nibbānaṃ sacchikaroti  Nibbānaṃ paramaṃ 
 sukhanti  taṃ hi sabbasukhānaṃ paramaṃ uttamaṃ sukhanti attho  
         Desanāvasāne bahū sotāpattiphalādīni pāpuṇiṃsūti  
                     Aññataraupāsakavatthu  
                       
                    Pasenadikosalavatthu        
        ārogyaparamā lābhāti imaṃ dhammadesanaṃ satthā jetavane 
 viharanto rājānaṃ pasenadikosalaṃ ārabbha kathesi  
       Ekasmiṃ hi samaye rājā taṇḍuladoṇassa odanaṃ tadupiyena   
 sūpabyañjanena bhuñjati  So ekadivasaṃ bhuttapātarāso bhattasammadaṃ 
 avinodetvā va satthu santikaṃ gantvā kilantarūpo ito cito ca 
 samparivattanto niddāya abhibhuyyamānopi ujukaṃ nipajjituṃ 
 asakkonto ekamantaṃ nisīdi  Atha naṃ satthā āha kiṃ mahārāja 
  Footnote     Sī  tadanucchavikena  
  
  
 page     
 Avissamitvā va āgatosīti  āma bhante  bhuttakālato paṭṭhāya 
 me mahādukkhaṃ hotīti  Atha naṃ satthā mahārāja atibahubhojanaṃ 
 evaṃ dukkhaṃ hotīti vatvā 
              middhī yadā hoti mahagghaso ca 
               niddāyitā samparivattasāyī  
               mahāvarāhova nivāpapuṭṭho 
               punappunaṃ gabbhamupeti mandoti 
 imāya gāthāya ovaditvā mahārāja bhojanaṃ nāma mattāya 
 bhuñjituṃ vaṭṭati  mattabhojino hi sukhaṃ hotīti uttariṃ ovadanto 
 imaṃ gāthamāha 
              manujassa sadā satīmato 
               mattaṃ jānato laddhabhojane 
               tanukassa bhavanti vedanā 
               saṇikaṃ jīrati āyu pālayanti  
       Rājā gāthaṃ uggaṇhituṃ nāsakkhi  samīpe ṭhitaṃ pana bhāgineyyaṃ 
 sudassanaṃ nāma imaṃ gāthaṃ uggaṇha tātāti āha  So taṃ 
 gāthaṃ uggaṇhitvā kiṃ karomi bhanteti satthāraṃ pucchi  Atha naṃ 
 satthā āha rañño bhuñjantassa osānapiṇḍakāle imaṃ gāthaṃ 
 vadeyyāsi  rājā atthaṃ sallakkhetvā taṃ piṇḍaṃ chaḍḍessati  
 tasmiṃ piṇḍe sitthagaṇanāya rañño bhattapacanakāle tattake 
  
  
 page     
 Taṇḍule harāpeyyāsīti    So sādhu bhanteti sāyaṃpi pātopi 
 rañño bhuñjantassa osānapiṇḍakāle taṃ gāthaṃ udāharitvā 
 tena chaḍḍitapiṇḍe sitthagaṇanāya taṇḍule hāresi  Rājāpissa 
 gāthaṃ sutvā sahassaṃ sahassaṃ dāpesi  So aparena samayena 
 nāḷikodanaparamatāya saṇṭhahitvā sukhappatto tanusarīro ahosi  
 Athekadivasaṃ satthu santikaṃ gantvā satthāraṃ vanditvā āha 
 bhante idāni me sukhaṃ jātaṃ  migaṃpi assaṃpi anubandhitvā 
 gaṇhanasamattho jātomhi  pubbe me bhāgineyyena saddhiṃ yuddhameva 
 hoti idāni me vajirakumāriṃ nāma dhītaraṃ bhāgineyyassa datvā so 
 gāmo tassāyeva nahānamūlakaṃ katvā dinno  tena saddhiṃ viggaho 
 vūpasanto  imināpi me kāraṇena sukhameva jātaṃ  kusarājasantakaṃ 
 maṇiratanaṃpi no gehe purimadivase naṭṭhaṃ  taṃpi idāni hatthapathaṃ 
 āgataṃ  imināpi me kāraṇena sukhameva jātaṃ  tumhākaṃ sāvakehi 
 saddhiṃ vissāsaṃ icchantena ñātidhītāpi vo gehe katā  imināpi 
 me kāraṇena sukhameva jātanti  Satthā ārogyā nāma 
 mahārāja paramā lābhā  yathāladdhena santuṭṭhibhāvasadisaṃpi dhanaṃ  
 vissāsasadiso ca ñāti nāma  nibbānasadisaṃ paramaṃ sukhaṃ nāma 
 natthīti vatvā imaṃ gāthamāha 
         ārogyaparamā lābhā    santuṭṭhiparamaṃ dhanaṃ 
          vissāsaparamā ñātī      nibbānaṃ paramaṃ   sukhanti  
  Footnote     Sī  Ma  Yu  hareyyāsi       Sī  Ma  nibbānaparamaṃ  
  
  
 page     
       Tattha ārogyaparamāti  ārogabhāvaparamā  rogino hi 
 vijjamānāpi lābhā alābhāyeva  tasmā arogassa sabbalābhā 
 āgatā va honti tena vuttaṃ ārogyaparamā lābhāti  
 Santuṭṭhiparamaṃ dhananti  gihino vā pabbajitassa vā yaṃ attanā 
 laddhaṃ attano santakaṃ teneva tussanabhāvo santuṭṭhi nāma  so 
 sesadhanehi paramaṃ dhanaṃ  Vissāsaparamā ñātīti  mātā vā hotu 
 pitā vā  yena saddhiṃ vissāso natthi  so aññātako va yena 
 pana saddhiṃ vissāso atthi  so asambaddhopi paramo uttamo 
 ñāti tena vuttaṃ vissāsaparamā ñātīti  Nibbānasadisaṃ pana 
 sukhaṃ nāma natthi  tenāha nibbānaṃ paramaṃ sukhanti  
           Desanāvasāne bahū sotāpattiphalādīni pāpuṇiṃsūti  
                      Pasenadikosalavatthu  
                       
  
  
 page     
                     Tissattheravatthu        
       pavivekarasanti imaṃ dhammadesanaṃ satthā vesāliyaṃ viharanto 
 aññataraṃ bhikkhuṃ   ārabbha kathesi  
       Satthārā hi bhikkhave ahaṃ ito catūhi māsehi 
 parinibbāyissāmīti vutte  satthu santike satta bhikkhusatāni santāsaṃ 
 āpajjiṃsu  Khīṇāsavānaṃ dhammasaṃvego uppajji  Puthujjanā assūni 
 sandhāretuṃ nāsakkhiṃsu  Bhikkhū vaggavaggā hutvā kiṃ nu kho 
 karissāmāti mantetvā vicaranti  Atheko tissatthero nāma bhikkhu 
 satthā kira cātummāsaccayena parinibbāyissati  ahañcamhi 
 avītarāgo  satthari dharamāneyeva mayā arahattaṃ gaṇhituṃ vaṭṭatīti 
 catūsu iriyāpathesu ekako va vihāsi  Bhikkhūnaṃ santike gamanaṃ vā 
 yenakenaci saddhiṃ kathāsallāpo vā natthi  Atha naṃ bhikkhū āhaṃsu 
 āvuso tissa kasmā evaṃ karosīti  So tesaṃ kathaṃ na suṇāti  Te 
 taṃ pavattiṃ satthu ārocetvā bhante tumhesu tissattherassa sineho 
 natthīti āhaṃsu  Satthā taṃ pakkosāpetvā kasmā tissa evaṃ akāsīti 
 pucchitvā  tena attano adhippāye ārocite  sādhu tissāti 
 sādhukāraṃ datvā bhikkhave mayi sinehā   tissasadisā va hontu 
 gandhamālādīhi pūjaṃ karontāpi neva maṃ pūjenti  dhammānudhammaṃ 
 paṭipajjamānāyeva pana maṃ pūjentīti vatvā imaṃ gāthamāha 
  Footnote     tissattheranti yuttataraṃ             sasinehāti yuttataraṃ  
  
  
 page     
         pavivekarasaṃ pitvā        rasaṃ upasamassa ca 
          niddaro hoti nippāpo    dhammapītirasaṃ pivanti  
       Tattha pavivekarasanti  pavivekato uppannaṃ rasaṃ  ekībhāvasukhanti 
 attho  Pitvāti  dukkhapariññādīni karonto ārammaṇato 
 sacchikiriyāvasena pivitvā  Rasaṃ upasamassa cāti  kilesūpasamassa 
 nibbānassa ca rasaṃ pivitvā  Niddaro hotīti  tena ubhayarasapānena 
 khīṇāsavo bhikkhu abbhantare rāgadarathādīnaṃ abhāvena niddaro ceva 
 nippāpo ca hoti  Rasaṃ pivanti  navavidhalokuttaradhammavasena uppannaṃ 
 pītirasaṃ pivantopi niddaro ceva nippāpo ca hotīti attho  
       Desanāvasāne tissatthero arahattaṃ pāpuṇi  Mahājanassāpi 
 sātthikā desanā ahosīti  
                       Tissattheravatthu  
                         
                       Sakkavatthu        
       sāhu dassananti imaṃ dhammadesanaṃ satthā veḷuvagāmake 
 viharanto sakkaṃ ārabbha kathesi  
       Tathāgatassa hi āyusaṅkhāre vissaṭṭhe lohitappakkhandikābādhassa 
 uppannabhāvaṃ ñatvā sakko devarājā mayā satthu santikaṃ 
 gantvā gilānupaṭṭhānaṃ kātuṃ vaṭṭatīti cintetvā tigāvutappamāṇaṃ 
  
  
 page     
 Attabhāvaṃ vijahitvā satthāraṃ upasaṅkamitvā vanditvā hatthehi 
 pāde parimajji  Atha naṃ satthā āha ko esoti  ahaṃ bhante 
 sakkoti  kasmā āgatosīti  tumhe gilāne upaṭṭhahituṃ bhanteti  
 sakka devānaṃ manussagandho yojanasatato paṭṭhāya gale baddhakuṇapaṃ 
 viya hoti  gaccha tvaṃ  atthi me gilānupaṭṭhāko bhikkhūti  bhante 
 ahaṃpi caturāsītiyojanasahassamatthake ṭhito tumhākaṃ sīlagandhaṃ ghāyitvā 
 āgato  ahameva upaṭṭhahissāmīti satthu sarīravalañjanabhājanaṃ 
 aññassa hatthenāpi phusituṃ adatvā sīseyeva ṭhapetvā nīharanto 
 mukhasaṅkocanamattaṃpi na akāsi  gandhabhājanaṃ pariharanto viya ahosi  
 evaṃ satthāraṃ paṭijaggitvā satthu phāsukakāleyeva agamāsi  Bhikkhū 
 kathaṃ samuṭṭhāpesuṃ aho satthari sakkassa sineho  evarūpaṃ nāma 
 dibbasampattiṃ pahāya mukhasaṅkocanamattaṃpi akatvā gandhabhājanaṃ 
 nīharanto viya satthu sarīravalañjanabhājanaṃ sīsena nīharanto upaṭṭhānamakāsīti  
 Satthā tesaṃ kathaṃ sutvā kiṃ vadetha bhikkhaveti pucchitvā  
 idaṃ nāma bhanteti vutte  anacchariyaṃ bhikkhave etaṃ  yaṃ sakko 
 devarājā mayi sinehaṃ karoti ayaṃ hi sakko devarājā maṃ 
 nissāya jarasakkabhāvaṃ vijahitvā dhammadesanaṃ sutvā sotāpanno 
 hutvā taruṇasakkabhāvaṃ patto ahaṃ hissa maraṇabhayatajjitassa 
 pañcasikhagandhabbadevaputtaṃ purato katvā āgatakāle indasālaguhāyaṃ 
 devaparisāya majjhe nisinnassa 
  
  
 page     
         puccha vāsava maṃ pañhaṃ        yaṅkiñci manasicchasi  
          tassa tasseva pañhassa       ahaṃ antaṃ karomi teti   
 vatvā tassa kaṅkhaṃ vinodento dhammaṃ desesiṃ  desanāvasāne 
 cuddasannaṃ pāṇakoṭīnaṃ dhammābhisamayo ahosi  sakkopi yathānisinnova 
 sotāpattiphalaṃ patvā taruṇasakko jāto evamassāhaṃ bahūpakāro  
 tassa mayi sineho nāma anacchariyo bhikkhave ariyānaṃ hi dassanaṃpi 
 sukhaṃ  tehi saddhiṃ ekaṭṭhāne sannivāsopi sukho  bālehi pana 
 sabbametaṃ dukkhanti vatvā imā gāthā abhāsi 
         sāhu dassanamariyānaṃ        sannivāso sadā sukho  
          adassanena bālānaṃ        niccameva sukhī siyā  
          bālasaṅgatacārī hi         dīghamaddhāna socati  
          dukkho bālehi saṃvāso     amitteneva sabbadā  
          Dhīro ca sukhasaṃvāso        ñātīnaṃva samāgamo  
                       tasmā hi  
                  dhīrañca paññañca bahussutañca 
                  dhorayhasīlaṃ vatavantamariyaṃ 
                  taṃ tādisaṃ sappurisaṃ sumedhaṃ 
                  bhajetha nakkhattapathaṃva candimāti  
       Tattha sāhūti  sādhu sundaraṃ bhaddakaṃ  Sannivāsoti  na kevalaṃ 
 tesaṃ dassanameva  tehi pana saddhiṃ ekaṭṭhāne nisīdanādibhāvopi tesaṃ 
  Footnote     dī  mahā         
  
  
 page     
 Vattappaṭivattaṃ kātuṃ labhanabhāvopi sādhuyeva  Bālasaṅgatacārī hīti  
 yo hi bālena sahacārī  Dīghamaddhānanti  so bālasahāyena ehi  
 sandhicchedādīni karomāti vuccamāno tena saddhiṃ ekacchando hutvā 
 tāni karonto hatthacchedādīni patvā dīghamaddhānaṃ socati  Sabbadāti  
 yathā asihatthena vā amittena āsīvisādīhi vā saddhiṃ ekato vāso 
 nāma niccaṃ dukkho  tatheva bālehi saddhinti attho  Dhīro ca 
 sukhasaṃvāsoti  ettha sukho saṃvāso etenāti sukhasaṃvāso  paṇḍitena 
 saddhiṃ ekaṭṭhāne vāso sukhoti attho  Kathaṃ  ñātīnaṃva samāgamoti  
 yathā piyañātīnaṃ samāgamo sukho evaṃ sukho  Tasmāti  yasmā bālena 
 saddhiṃ saṃvāso dukkho  paṇḍitena saddhiṃ sukho tasmā hi dhitisampannaṃ 
 dhīrañca lokiyalokuttarappaññāsampannaṃ paññañca āgamādhigamasampannaṃ 
 bahussutañca arahattapāpanasaṅkhātāya dhuravahanasīlatāya dhorayhasīlaṃ 
 sīlavatena ceva dhūtaṅgavatena ca vatavantaṃ kilesehi ārakatāya ariyaṃ 
 taṃ tathārūpaṃ sappurisaṃ sobhanapaññaṃ  yathā nimmalaṃ nakkhattapathasaṅkhātaṃ 
 ākāsaṃ candimā bhajati evaṃ bhajetha payirupāsethāti attho  
         Desanāvasāne bahū sotāpattiphalādīni pāpuṇiṃsūti  
                         Sakkavatthu  
                    Sukhavaggavaṇṇanā niṭṭhitā  
                      Paṇṇarasamo vaggo  
                       
  
  
 page     
                         Piyavaggavaṇṇanā 
                          
                     Tayopabbajitavatthu        
       ayoge yuñjamattānanti imaṃ dhammadesanaṃ  Satthā jetavane 
 viharanto tayo pabbajite ārabbha kathesi  
       Sāvatthiyaṃ kira ekasmiṃ kule mātāpitūnaṃ ekaputtakova 
 ahosi piyo manāPo  So ekadivasaṃ gehe nimantitānaṃ bhikkhūnaṃ 
 anumodanaṃ karontānaṃ dhammakathaṃ sutvā pabbajitukāmo hutvā 
 mātāpitaro pabbajjaṃ yāci  Te nānujāniṃsu  Athassa etadahosi 
 ahaṃ mātāpitūnaṃ apassantānaṃyeva bahi gantvā pabbajissāmīti  
 Athassa pitā bahi nikkhamanto imaṃ rakkheyyāsīti mātaraṃ paṭicchāpesi  
 mātā bahi nikkhamantī pitaraṃ paṭicchāpesi  Athassekadivasaṃ pitari 
 bahi gate mātā puttaṃ rakkhissāmīti ekaṃ dvārabāhaṃ nissāya 
 ekaṃ pādehi uppīḷetvā chamāyaṃ nisinnā suttaṃ kantati  So 
 imaṃ vañcetvā gamissāmīti cintetvā amma thokaṃ tāva 
 apehi  sarīravalañjaṃ karissāmīti vatvā tāya pāde sammiñjite  
 nikkhamitvā vegena vihāraṃ gantvā bhikkhū upasaṅkamitvā pabbājetha 
 maṃ bhanteti yācitvā tesaṃ santike pabbaji  Athassa pitā āgantvā 
 mātaraṃ pucchi kahaṃ me puttoti  sāmi idāni imasmiṃ padese 
  
  
 page     
 Ahosīti  So kahaṃ nu kho me puttoti olokento taṃ 
 adisvā vihāraṃ gato bhavissatīti vihāraṃ gantvā puttaṃ pabbajitaṃ 
 disvā kanditvā roditvā tāta kiṃ maṃ nāsesīti vatvā mama 
 putte pabbajite ahaṃ idāni gehe kiṃ karissāmīti sayaṃpi bhikkhūnaṃ 
 santike pabbaji  Athassa mātā kiṃ nu kho me putto ca pati 
 ca cirāyanti  kacci vihāraṃ gantvā pabbajitāti te olokentī 
 vihāraṃ gantvā ubhopi pabbajite disvā imesaṃ pabbajitakāle 
 mama gehena ko atthoti sayaṃpi bhikkhunūpassayaṃ gantvā pabbaji  
 Te pabbajitvāpi vinā bhavituṃ na sakkonti  vihārepi bhikkhunūpassayepi 
 ekato va nisīditvā sallapantā divasaṃ vītināmenti  Tena bhikkhūpi 
 bhikkhuniyopi ubbāḷhā honti  Athekadivasaṃ bhikkhū nesaṃ kiriyaṃ satthu 
 ārocesuṃ  Satthā te pakkosāpetvā saccaṃ kira tumhe evaṃ 
 karothāti pucchitvā  saccanti vutte  kasmā evaṃ karotha  na 
 hi esa pabbajitānaṃ yogoti  bhante vinā bhavituṃ na sakkomāti  
 pabbajitakālato paṭṭhāya evaṃ karaṇaṃ nāma na yuttaṃ  piyānaṃ 
 hi adassanaṃ appiyānañca dassanaṃ dukkhameva tasmā sattesu ceva 
 saṅkhāresu ca kañci piyaṃ vā appiyaṃ vā kātuṃ na vaṭṭatīti 
 vatvā imā gāthā abhāsi 
         ayoge yuñjamattānaṃ     yogasmiñca ayojayaṃ 
          atthaṃ hitvā piyaggāhī    pihetattānuyoginaṃ 
  
  
 page     
          Mā piyehi samāgañchi     appiyehi kudācanaṃ  
          piyānaṃ adassanaṃ dukkhaṃ     appiyānañca dassanaṃ 
          tasmā piyaṃ na kayirātha    piyāpāyo hi pāpako  
          ganthā tesaṃ na vijjanti   yesaṃ natthi piyāpiyanti  
       Tattha ayogeti  ayuñjitabbe ayonisomanasikāre  
 Vesiyāgocarādibhedassa hi chabbidhassa agocarassa sevanaṃ idha 
 ayonisomanasikāro nāma  tasmiṃ ayonisomanasikāre attānaṃ yuñjantoti 
 attho  Yogasminti  tabbiparite ca yonisomanasikāre ayuñjanto  
 Atthaṃ hitvāti  pabbajitakālato paṭṭhāya adhisīlādisikkhāttayaṃ 
 attho nāma  taṃ atthaṃ hitvā  Piyaggāhīti  pañcakāmaguṇasaṅkhātaṃ 
 piyameva gaṇhanto  Pihetattānuyoginanti  tāya paṭipattiyā 
 sāsanato cuto gihibhāvaṃ patvā pacchā  ye attānuyogaṃ 
 anuyuñjantā sīlādīni sampādetvā devamanussānaṃ santikā sakkāraṃ 
 labhanti  tesaṃ piheti aho vatāhaṃpi evarūpo assanti icchatīti 
 attho  Mā piyehīti  piyehi sattehi vā saṅkhārehi vā kudācanaṃ 
 ekakkhaṇaṃpi na samāgaccheyya  tathā appiyehi  Kiṃkāraṇā  piyānaṃ 
 hi viyogavasena adassanaṃ appiyānañca upasaṅkamanavasena dassanaṃ 
 dukkhaṃ  Tasmāti  yasmā idaṃ ubhayaṃpi dukkhaṃ  tasmā kañci sattaṃ 
 vā saṅkhāraṃ vā piyaṃ nāma na kareyya  Piyāpāyoti  piyehi apāyo 
 viyogo  Pāpakoti  lāmako  Ganthā tesaṃ na vijjantīti  yesaṃ 
 piyaṃ natthi  tesaṃ abhijjhā kāyagantho pahīyati yesaṃ appiyaṃ natthi  
  
  
 page     
 Tesaṃ byāpādo kāyagantho pahīyati tesu pana dvīsu pahīnesu 
 sesaganthāpi pahīnā nāma honti tasmā piyaṃ vā appiyaṃ vā 
 na kātabbanti attho  
       Desanāvasāne bahū sotāpattiphalādīni pāpuṇiṃsu  Te pana 
 tayo janā mayaṃ vinā bhavituṃ na sakkomāti vibbhamitvā gehameva 
 agamaṃsūti  
                      Tayopabbajitavatthu  
                        
                    Aññatarakuṭumbikavatthu        
       piyato jāyateti imaṃ dhammadesanaṃ satthā jetavane viharanto 
 aññataraṃ kuṭumbikaṃ ārabbha kathesi  
       So hi attano putte kālakate puttasokābhibhūto āḷāhanaṃ 
 gantvā rodati  Puttasokaṃ sandhāretuṃ na sakkoti  Satthā paccūsakāle 
 lokaṃ volokento tassa sotāpattimaggassa upanissayaṃ disvā 
 piṇḍapātappaṭikkanto ekaṃ pacchāsamaṇaṃ gahetvā tassa gehadvāraṃ 
 agamāsi  So satthu āgatabhāvaṃ sutvā mayā saddhiṃ paṭisanthāraṃ 
 kātukāmo bhavissatīti satthāraṃ gehaṃ pavesetvā gehamajjhe āsanaṃ 
 paññapetvā satthari nisinne āgantvā vanditvā ekamantaṃ 
 nisīdi  Atha naṃ satthā kiṃ nu kho upāsaka dukkhitosīti pucchitvā  
  
  
 page     
 Tena puttaviyogadukkhe ārocite upāsaka mā cintayi  idaṃ 
 maraṇaṃ nāma na ekasmiṃ ṭhāne  na ca ekasseva hoti yāvatā 
 pana bhavappavatti   nāma atthi  sabbasattānaṃ maraṇaṃ hotiyeva 
 ekasaṅkhāropi nicco nāma natthi tasmā maraṇadhammaṃ mataṃ  
 bhijjanadhammaṃ bhinnanti yoniso paccavekkhitabbaṃ  na socitabbaṃ 
 porāṇakapaṇḍitā hi piyaputtassa matakāle maraṇadhammaṃ mataṃ  
 bhijjanadhammaṃ bhinnanti sokaṃ akatvā maraṇassatimeva bhāvayiṃsūti 
 vatvā bhante ke paṇḍitā evaṃ akaṃsu kadā ca akaṃsu ācikkhatha 
 meti yācito tassatthassa pakāsanatthaṃ atītaṃ āharitvā 
         uragova tacaṃ jiṇṇaṃ        hitvā gacchati santanuṃ  
          evaṃ sarīre nibbhoge     pete kālakate sati  
          ḍayhamāno na jānāti     ñātīnaṃ paridevitaṃ  
          tasmā etaṃ na socāmi    gato so tassa yā gatīti 
 imaṃ pañcakanipāte uragajātakaṃ   vitthāretvā evaṃ pubbe paṇḍitā 
 piyaputte kālakate  yathā etarahi tvaṃ kammante vissajjetvā 
 nirāhāro rodanto vicarasi  tathā avicaritvā maraṇassatibhāvanāvasena 
 sokaṃ akatvā āhāraṃ paribhuñjiṃsu kammantañca adhiṭṭhahiṃsu 
 tasmā piyaputto me kālakatoti mā cintayi  uppajjamāno hi 
 soko vā bhayaṃ vā piyameva nissāya uppajjatīti vatvā imaṃ 
 gāthamāha 
  Footnote     Sī  Ma  Yu  bhavuppatti  
     khu  jā  pañca         tadaṭṭhakathā        
  
  
 page     
         piyato jāyate soko     piyato jāyate bhayaṃ  
          piyato vippamuttassa       natthi soko  kuto bhayanti  
       Tattha piyatoti  vaṭṭamūlako hi soko vā bhayaṃ vā 
 uppajjamānaṃ piyameva sattaṃ vā saṅkhāraṃ vā nissāya uppajjati  
 tato pana vippamuttassa ubhayaṃpetaṃ natthīti attho  
       Desanāvasāne kuṭumbiko sotāpattiphale patiṭṭhahi  Sampattānaṃ 
 sātthikā desanā ahosīti  
                     Aññatarakuṭumbikavatthu  
                        
                   Visākhāupāsikāvatthu        
       pemato jāyateti imaṃ dhammadesanaṃ satthā jetavane viharanto 
 visākhaṃ upāsikaṃ ārabbha kathesi  
       Sā kira puttassa dhītaraṃ sudattiṃ nāma kumārikaṃ attano 
 ṭhāne ṭhapetvā gehe bhikkhusaṅghassa veyyāvaccaṃ kāresi  Sā 
 aparena samayena kālamakāsi  Sā tassā sarīranikkhepaṃ kāretvā 
 sokaṃ sandhāretuṃ asakkontī dukkhinī dummanā   satthu santikaṃ 
 gantvā vanditvā ekamantaṃ nisīdi  Atha naṃ satthā kiṃ nu kho 
 tvaṃ visākhe dukkhinī dummanā assumukhā rodamānā nisinnāsīti 
  Footnote     ito paraṃ sīhalapotthake assumukhā rudamānāti dissati  
  
  
 page     
 Āha  Sā tamatthaṃ ārocetvā piyā me bhante sā kumārikā 
 vattasampannā  idāni tathārūpaṃ na passāmīti āha  kittakā 
 pana visākhe sāvatthiyaṃ manussāti  bhante tumhehiyeva me kathitaṃ 
 sāvatthiyaṃ satta janakoṭiyoti  sace panāyaṃ ettako jano tava 
 nattāya   sadiso bhaveyya  iccheyyāsi nanti  āma bhanteti  
 katī pana janā sāvatthiyaṃ devasikaṃ kālaṃ karontīti  bahū 
 bhanteti  nanu evaṃ sante tava socanakālo na bhaveyya  rattindivaṃ 
 rodantīyeva vicareyyāsīti  hotu bhante  ñātaṃ mayāti  Atha naṃ 
 satthā tenahi mā soci  soko vā bhayaṃ vā pemato jāyatīti 
 vatvā imaṃ gāthamāha 
         pemato jāyate soko      pemato jāyate bhayaṃ 
          pemato vippamuttassa        natthi soko  kuto bhayanti  
       Tattha pematoti  puttadhītādīsu kataṃ pemameva nissāyāti attho  
       Desanāvasāne bahū sotāpattiphalādīni pāpuṇiṃsūti  
                     Visākhāupāsikāvatthu  
                       
  Footnote     Sī  Yu  dattāYu  
  
  
 page     
                       Licchavivatthu        
       ratiyā jāyateti imaṃ dhammadesanaṃ satthā vesāliṃ nissāya 
 kūṭāgārasālāyaṃ viharanto licchavī ārabbha kathesi  
       Te kira ekasmiṃ chaṇadivase aññamaññaṃ asadisehi alaṅkārehi 
 alaṅkatā uyyānagamanatthāya nagarā nikkhamiṃsu  Satthā piṇḍāya 
 pavisanto te disvā bhikkhū āmantesi passatha bhikkhave licchavino  
 yehi devā tāvatiṃsā na diṭṭhapubbā  te ime olokentūti 
 vatvā nagaraṃ pāvisi  Tepi uyyānaṃ gacchantā ekaṃ nagarasobhiniṃ 
 itthiṃ ādāya gantvā taṃ nissāya issābhibhūtā aññamaññaṃ 
 paharitvā lohitaṃ nadiṃ viya pavattayiṃsu  Atha ne mañcehi ādāya 
 ukkhipitvā āgamiṃsu  Satthāpi katabhattakicco nagarā nikkhami  
 Bhikkhū licchavino tathā nīyamāne disvā satthāraṃ āhaṃsu bhante 
 licchavirājāno pātova alaṅkatappaṭiyattā devā viya nagarā 
 nikkhamitvā idāni ekaṃ itthiṃ nissāya imaṃ byasanaṃ pattāti  
 Satthā bhikkhave soko vā bhayaṃ vā uppajjamānaṃ ratiṃ nissāya 
 uppajjatiyevāti vatvā imaṃ gāthamāha 
         ratiyā jāyate soko      ratiyā jāyate bhayaṃ 
          ratiyā vippamuttassa        natthi soko  kuto bhayanti  
       Tattha ratiyāti  pañcakāmaguṇaratito  taṃ nissāyāti attho  
 Desanāvasāne bahū sotāpattiphalādīni pāpuṇiṃsūti  
                        Licchavivatthu  
                          
  
  
 page     
                   Anitthigandhakumāravatthu        
       kāmato jāyateti imaṃ dhammadesanaṃ satthā jetavane viharanto 
 anitthigandhakumāraṃ ārabbha kathesi  
       So kira brahmalokā cutasatto sāvatthiyaṃ mahābhogakule 
 nibbatto jātadivasato paṭṭhāya itthīsamīpaṃ upagantuṃ na icchati  
 itthiyā gayhamāno rodati  vatthacumbitakena   naṃ gahetvā thaññaṃ 
 pāyeti  So vayappatto mātāpitūhi tāta āvāhante karissāmāti 
 vutte  na me itthiyā atthoti paṭikkhipitvā punappunaṃ yāciyamāno 
 pañcasate suvaṇṇakāre pakkosāpetvā rattasuvaṇṇassa nikkhasahassaṃ 
 dāpetvā ativiya pāsādikaṃ ghanakoṭṭimaṃ itthīrūpaṃ kāretvā  puna 
 mātāpitūhi tāta tayi āvāhaṃ akaronte kulavaṃso nappatiṭṭhahissati  
 kumārikante ānessāmāti vutte  tenahi sace me evarūpaṃ 
 kumārikaṃ ānessatha  karissāmi vo vacananti taṃ suvaṇṇarūpakaṃ 
 dassesi  Athassa mātāpitaro abhiññāte brāhmaṇe 
 pakkosāpetvā amhākaṃ putto mahāpuñño  avassaṃ iminā 
 saddhiṃ katapuññā kumārikā bhavissati gacchatha  imaṃ suvaṇṇarūpakaṃ 
 gahetvā evarūpaṃ kumārikaṃ āharathāti pahiṇiṃsu  Te sādhūti cārikaṃ 
 carantā maddaraṭṭhe sāgalanagaraṃ gatā  
      Tasmiṃ ca nagare ekā soḷasavassuddesikā abhirūpā kumārikā 
 ahosi  Taṃ mātāpitaro sattabhūmikassa pāsādassa uparimatale 
  Footnote     Sī  Ma  Yu  vatthacumbaṭakena  
  
  
 page     
 Vāsesuṃ  Tepi kho brāhmaṇā sace idha evarūpā kumārikā 
 bhavissati  imaṃ disvā ayaṃ asukakulassa dhītā viya abhirūpāti 
 vakkhantīti taṃ suvaṇṇarūpakaṃ titthamagge ṭhapetvā ekamantaṃ 
 nisīdiṃsu  Athassā kumārikāya dhātī taṃ kumārikaṃ nahāpetvā sayaṃpi 
 nahāyitukāmā hutvā titthaṃ   āgatā taṃ rūpakaṃ disvā dhītā 
 meti saññāya aho dubbinītāsi  idānevāhaṃ taṃ nahāpetvā 
 nikkhantā  tvaṃ mayā puretaraṃ idhāgatāsīti hatthena paharitvā 
 thaddhabhāvañceva nibbikārañca ñatvā ayaṃ mama dhītāti saññaṃ 
 akāsiṃ  kinnāmetanti āha  Atha naṃ te brāhmaṇā evarūpā 
 te amma dhītāti pucchiṃsu  ayaṃ mama dhītu santike kiṃ agghatīti  
 tenahi te dhītaraṃ amhākaṃ dassehīti  Sā tehi saddhiṃ gehaṃ gantvā 
 sāmikānaṃ ārocesi  Te brāhmaṇehi saddhiṃ katappaṭisammodanā 
 dhītaraṃ otāretvā heṭṭhāpāsāde suvaṇṇarūpakassa santike ṭhapesuṃ  
 Suvaṇṇarūpakaṃ nippabhaṃ ahosi  Brāhmaṇā taṃ tesaṃ datvā kumārikaṃ 
 paṭicchāpetvā gantvā anitthigandhakumārassa mātāpitūnaṃ ārocayiṃsu  
 Te tuṭṭhamānasā gacchatha  taṃ sīghaṃ ānethāti mahantena sakkārena 
 pahiṇiṃsu  Kumāropi taṃ pavattiṃ sutvā kāñcanarūpakatopi kira 
 abhirūpatarā dārikā atthīti savanavasena sinehaṃ uppādetvā sīghaṃ 
 ānethāti āha  Sāpi kho yānaṃ āropetvā ānīyamānā 
 atisukhumālatāya yānānughātena samuppāditavātarogā antarāmaggeyeva 
  Footnote     Sī  Yu  tattha  
  
  
 page     
 Kālamakāsi  Kumāropi āgatāti nirantaraṃ pucchati  Tassa atisinehena 
 pucchantassa sahasāva anārocetvā katipāhaṃ vikkhepaṃ katvā tamatthaṃ 
 ārocayiṃsu  So tathārūpāya nāma itthiyā saddhiṃ samāgamaṃ nālatthanti 
 uppannadomanasso pabbatena viya sokadukkhena ajjhotthaṭo ahosi  
 Satthā tassa upnissayaṃ disvā piṇḍāya caranto taṃ gehadvāraṃ 
 agamāsi  Athassa mātāpitaro satthāraṃ antogehaṃ pavesetvā 
 sakkaccaṃ parivisiṃsu  Satthā bhattakiccāvasāne kahaṃ anitthigandhakumāroti 
 pucchi  esa bhante āhārupacchedaṃ katvā antogabbhe nipannoti  
 pakkosatha nanti  So āgantvā satthāraṃ vanditvā ekamantaṃ 
 nisīditvā  satthārā kiṃ nu kho te kumāra balavasoko uppannoti 
 vutte  āma bhante  evarūpā nāma itthī antarāmagge kālakatāti 
 sutvā balavasoko me uppanno  bhattaṃpi me nacchādetīti āha  
 Atha naṃ satthā āha jānāsi pana tvaṃ kumāra kinte nissāya 
 soko uppannoti  na jānāmi bhanteti  kāmaṃ nissāya te 
 kumāra balavasoko uppanno  soko vā hi bhayaṃ vā kāmaṃ 
 nissāya uppajjatīti vatvā imaṃ gāthamāha 
         kāmato jāyate soko        kāmato jāyate bhayaṃ 
          kāmato vippamuttassa          natthi soko  kuto bhayanti  
       Tattha kāmatoti  vatthukāmakkilesakāmato  dubbidhaṃpetaṃ kāmaṃ 
 nissāya jāyatīti attho  
       Desanāvasāne anitthigandhakumāro sotāpattiphale patiṭṭhahīti  
                     Anitthigandhakumāravatthu  
                       
  
  
 page     
                   Aññatarabrāhmaṇavatthu        
       taṇhāya jāyateti imaṃ dhammadesanaṃ satthā jetavane 
 viharanto aññataraṃ brāhmaṇaṃ ārabbha kathesi  
       So kira micchādiṭṭhiko ekadivasaṃ nadītīraṃ gantvā khettaṃ 
 sodheti  Satthā tassa upanissayasampattiṃ disvā tassa santikaṃ 
 agamāsi  So satthāraṃ disvāpi sāmīcikammaṃ akatvāva tuṇhī 
 ahosi  Atha naṃ satthā puretaraṃ ālapitvā brāhmaṇa kiṃ 
 karosīti āha  khettaṃ bho gotama sodhemīti  Satthā ettakameva 
 vatvā gato  punadivasepi tassa khettaṃ kasituṃ āgatassa santikaṃ 
 gantvā brāhmaṇa kiṃ karosīti pucchitvā khettaṃ kasāmi bho 
 gotamāti sutvā pakkāmi  punadivasādīsupi tatheva gantvā pucchitvā 
 bho gotama khettaṃ vapāmi niddhemi rakkhāmīti sutvā pakkāmi  
 Atha naṃ ekadivasaṃ brāhmaṇo āha bho gotama tvaṃ khettaṃ 
 sodhanadivasato paṭṭhāya āgato  sace me sassaṃ sampajjissati  
 tuyhaṃpi saṃvibhāgaṃ karissāmi  tuyhaṃ adatvā sayaṃ na khādissāmi 
 itodāni paṭṭhāya tvaṃ mama sahāyoti  Athassa aparena samayena 
 sassaṃ sampajji  Tassa sampannaṃ me sassaṃ  svedāni 
 lāyāpessāmīti lāyanatthaṃ katasabbakiccassa rattiṃ mahāmegho vassitvā 
 sabbaṃ sassaṃ hari  Khettaṃ tacchetvā ṭhapitasadisaṃ ahosi  Satthā 
 pana paṭhamadivasaṃyeva taṃ sassaṃ na sampajjissatīti aññāsi  
  
  
 page     
 Brāhmaṇo pātova khettaṃ olokessāmīti gato tucchaṃ 
 khettaṃ disvā uppannabalavasoko cintesi samaṇo gotamo mama 
 khettaṃ sodhanakālato paṭṭhāya āgato  ahaṃpi taṃ imasmiṃ sasse 
 nipphanne tuyhaṃpi saṃvibhāgaṃ karissāmi  tuyhaṃ adatvā sayaṃ na 
 khādissāmi  itodāni tvaṃ mama sahāyoti avacaṃ  sopi me manoratho 
 matthakaṃ na pāpuṇīti  So āhārupacchedaṃ katvā mañcake nipajji  
 Athassa satthā gehadvāraṃ agamāsi  So satthu āgamanaṃ sutvā 
 sahāyaṃ me ānetvā idha nisīdāpethāti āha  Parijano tathā 
 akāsi  Satthā nisīditvā kahaṃ brāhmaṇoti pucchitvā  gabbhe 
 nipannoti vutte  pakkosatha nanti pakkosāpetvā  āgantvā 
 ekamantaṃ nisinnaṃ āha kiṃ brāhmaṇāti  bho gotama tumhe 
 mama khettaṃ sodhanadivasato paṭṭhāya āgatā  ahaṃpi sasse nipphanne 
 tumhākaṃpi saṃvibhāgaṃ karissāmīti avacaṃ  so me manoratho na 
 nipphanno  tena me soko uppanno  bhattaṃpi me nacchādetīti  
 Atha naṃ satthā jānāsi pana brāhmaṇa kinte nissāya soko 
 uppannoti pucchitvā  na jānāmi bho gotama  tvaṃ pana 
 jānāsīti vutte  āma brāhmaṇa  uppajjamāno hi soko 
 vā bhayaṃ vā taṇhaṃ nissāya uppajjatīti vatvā imaṃ gāthamāha 
         taṇhāya jāyate soko      taṇhāya jāyate bhayaṃ 
          taṇhāya vippamuttassa        natthi soko  kuto bhayanti  
  
  
 page     
       Tattha taṇhāyāti  chadvārikataṇhāya  etaṃ taṇhaṃ nissāya 
 uppajjatīti attho  
         Desanāvasāne brāhmaṇo sotāpattiphale patiṭṭhahīti  
                     Aññatarabrāhmaṇavatthu  
                       
                    Pañcasatadārakavatthu        
       sīladassanasampannanti imaṃ dhammadesanaṃ satthā veḷuvane 
 viharanto antarāmagge pañcasate dārake ārabbha kathesi  
       Ekadivasaṃ hi satthā asītimahātherehi saddhiṃ pañcasatabhikkhu 
 parivāro rājagahaṃ piṇḍāya pavisanto ekasmiṃ chaṇadivase pañcasate 
 dārake pūvapacchiyo ukkhipāpetvā   nagarā nikkhamma uyyānaṃ 
 gacchante addasa  Tepi satthāraṃ vanditvā pakkamiṃsu  Ekaṃ bhikkhuṃpi 
 pūvaṃ gaṇhathāti na vadiṃsu  Satthā tesaṃ gatakāle bhikkhū āha 
 khādissatha bhikkhave pūveti  kahaṃ bhante pūvāti  kiṃ na passatha 
 dārake pūvapacchiyo ukkhipāpetvā   atikkanteti  bhante evarūpā 
 nāma dārakā kassaci pūvaṃ na dentīti  bhikkhave kiñcāpi ete 
 maṃ vā tumhe vā pūvehi na nimantayiṃsu  pūvasāmiko pana bhikkhu 
 pacchato āgacchati  pūve khāditvāva gantuṃ vaṭṭatīti  Buddhānaṃ 
 hi ekapuggalepi issā vā padoso vā natthi tasmā imaṃ 
  Footnote      ukkhipitvāti padena bhavitabbaṃ  
  
  
 page     
 Vatvā bhikkhusaṅghaṃ ādāya ekasmiṃ rukkhamūle chāyāya nisīdi  Dārakā 
 mahākassapattheraṃ pacchato āgacchantaṃ disvā uppannasinehā 
 pītivegena paripuṇṇasarīrā hutvā pacchiyo otāretvā theraṃ 
 pañcappatiṭṭhitena vanditvā pūve pacchīhi saddhiṃyeva ukkhipitvā 
 gaṇhatha bhanteti theraṃ vadiṃsu  Atha ne thero āha esa satthā 
 bhikkhusaṅghaṃ gahetvā rukkhamūle nisinno  tumhe deyyadhammaṃ ādāya 
 gantvā bhikkhusaṅghassa saṃvibhāgaṃ karothāti  Te sādhu bhanteti 
 nivattitvā therena saddhiṃyeva gantvā pūve datvā olokayamānā 
 ekamante ṭhatvā paribhogāvasāne udakaṃ adaṃsu  Bhikkhū ujjhāyiṃsu 
 dārakehi mukholokanena bhikkhā dinnā  sammāsambuddhaṃ vā mahāthere 
 vā pūvehi apucchitvā mahākassapattheraṃ disvā pūve pacchīhi saddhiṃyeva 
 ādāya āgamiṃsūti  Satthā tesaṃ kathaṃ sutvā bhikkhave mama puttena 
 mahākassapena sadiso bhikkhu devamanussānaṃ piyo hoti  tassa 
 catuppaccayapūjaṃ karontiyevāti vatvā imaṃ gāthamāha 
         sīladassanasampannaṃ        dhammaṭṭhaṃ saccavādinaṃ 
          attano kammakubbānaṃ     taṃ jano kurute piyanti  
       Tattha sīladassanasampannanti  catuppārisuddhisīlena ceva 
 maggaphalasampayuttena ca sammādassanena sampannaṃ  Dhammaṭṭhanti  
 navavidhe lokuttaradhamme ṭhitaṃ  sacchikatalokuttaradhammanti attho  
 Saccavādinanti  catunnaṃ saccānaṃ soḷasahākārehi sacchikatattā 
 saccaññāṇena saccavādinaṃ  Attano kammakubbānanti  attano 
  
  
 page     
 Kammaṃ nāma tisso sikkhā  tā pūrayamānanti attho  Taṃ janoti  
 taṃ puggalaṃ lokiyamahājano piyaṃ karoti daṭṭhukāmo vanditukāmo 
 catuppaccayena pūjetukāmo hotiyevāti attho  
     Desanāvasāne sabbepi te dārakā sotāpattiphale patiṭṭhahiṃsūti  
                      Pañcasatadārakavatthu  
                       
                    Anāgāmittheravatthu        
           bdpicturechandajātoti imaṃ dhammadesanaṃ satthā jetavane viharanto 
 ekaṃ anāgāmittheraṃ ārabbha kathesi  
       Ekadivasaṃ hi taṃ theraṃ saddhivihārikā pucchiṃsu atthi pana vo 
 bhante visesādhigamoti  Thero anāgāmiphalaṃ nāma gahaṭṭhāpi 
 pāpuṇanti  arahattaṃ pattakāleyeva tehi saddhiṃ kathessāmīti 
 harāyamāno kiñci akathetvāva kālakato suddhāvāsadevaloke 
 nibbatti  Athassa saddhivihārikā roditvā paridevitvā satthu 
 santikaṃ gantvā satthāraṃ vanditvā rodantāva ekamantaṃ nisīdiṃsu  
 Atha ne satthā kiṃ bhikkhave rodathāti āha  upajjhāyo no 
 bhante kālakatoti  hotu bhikkhave  mā cintayittha  dhuvadhammo 
 nāmesoti  āma bhante  mayaṃpi jānāma apica mayaṃ upajjhāyaṃ 
 visesādhigamaṃ apucchimhā  so kiñci akathetvāva kālakato  
  
  
 page     
 Tenamha dukkhitāti  Satthā bhikkhave mā cintayittha  upajjhāyena vo 
 anāgāmiphalaṃ pattaṃ  so gihīpetaṃ pāpuṇanti  arahattaṃ patvāva nesaṃ 
 kathessāmīti harāyanto tumhākaṃ kiñci akathetvāva kālaṃ katvā 
 suddhāvāsesu nibbatto assāsatha bhikkhave  upajjhāyo vo kāmesu 
 appaṭibaddhacittaṃ patto uddhaṃsototi vatvā imaṃ gāthamāha 
             bdpicturechandajāto anakkhāte       manasā ca phuṭo siyā 
          kāmesu appaṭibaddhacitto     uddhaṃsototi vuccatīti  
       Tattha     bdpicturechandajātoti  kattukamyatāchandavasena jātachando 
 ussāhappatto  Anakkhāteti  nibbāne  Tañhi asukena kataṃ 
 vā nīlādīsu evarūpaṃ vāti avattabbatāya anakkhātaṃ nāma  Manasā ca 
 phuṭo siyāti  heṭṭhimehi tīhi maggaphalacittehi phuṭo   pūrito bhaveyya  
 Appaṭibaddhacittoti  anāgāmimaggavasena kāmesu ca appaṭibaddhacitto  
 Uddhaṃsototi  evarūpo bhikkhu avihesu nibbattitvā tato 
 paṭṭhāya paṭisandhivasena akaniṭṭhaṃ gacchanto uddhaṃsototi vuccati  
 tādiso vo upajjhāyoti attho  
      Desanāvasāne te bhikkhū arahattaphale patiṭṭhahiṃsu  Mahājanassāpi 
 sātthikā desanā ahosīti  
                     Anāgāmitthera vatthu  
                       
  Footnote     Sī  phuṭṭho  
  
  
 page     
                       Nandiyavatthu        
       cirappavāsinti imaṃ dhammadesanaṃ satthā isipatane viharanto 
 nandiyaṃ ārabbha kathesi  
       Bārāṇasiyaṃ kira saddhāsampannassa kulassa nandiyo nāma 
 putto ahosi  So mātāpitūnaṃ anurūpo saddhāsampanno saṅghupaṭṭhāko 
 va ahosi  Athassa mātāpitaro vayappattakāle sammukhagehato 
 mātuladhītaraṃ revatiṃ nāma ānetukāmā ahesuṃ  Sā pana assaddhā 
 adānasīlā  nandiyo taṃ na icchi  Athassa mātā revatiṃ āha 
 amma tvaṃ imasmiṃ gehe bhikkhusaṅghassa nisajjanaṭṭhānaṃ upalimpitvā 
 āsanāni paññāpehi  ādhārake ṭhapehi  bhikkhūnaṃ āgatakāle 
 patte gahetvā nisīdāpetvā dhammakarakena   pānīyaṃ parissāvetvā 
 bhuttakāle patte dhova evaṃ me puttassa ārādhikā bhavissatīti  
 Sā tathā akāsi  Atha naṃ ovādakkhamā jātāti puttassa 
 ārocetvā  tena sādhūti sampaṭicchite  divasaṃ ṭhapetvā āvāhaṃ 
 kariṃsu  Atha naṃ nandiyo āha sace bhikkhusaṅghañca mātāpitaro 
 ca me upaṭṭhahissasi  evaṃ imasmiṃ gehe vatthuṃ labhissasi  appamattā 
 hohīti  Sā sādhūti paṭissuṇitvā katipāhaṃ saddhā viya hutvā 
 upaṭṭhahantī dve putte vijāyi  Nandiyassapi mātāpitaro kālamakaṃsu  
 Gehe sabbissariyaṃ tassāyeva ahosi  Nandiyopi mātāpitūnaṃ 
  Footnote     dhamakarakenātipi pāṭho  
  
  
 page     
 Kālakiriyato paṭṭhāya mahādānapati hutvā bhikkhusaṅghassa dānaṃ 
 paṭṭhapesi  kapaṇaddhikādīnaṃpi gehadvāre pākavattaṃ paṭṭhapesi  So 
 aparabhāge satthu dhammadesanaṃ sutvā āvāsadāne ānisaṃsaṃ 
 sallakkhetvā isipatane mahāvihāre catūhi gabbhehi paṭimaṇḍitaṃ 
 catussālaṃ kāretvā mañcapīṭhādīni attharāpetvā taṃ āvāsaṃ 
 niyyādento buddhappamukhassa bhikkhusaṅghassa dānaṃ datvā tathāgatassa 
 dakkhiṇodakaṃ adāsi  Satthu dakkhiṇodakappatiṭṭhānena saddhiṃyeva 
 tāvatiṃsadevaloke sabbadisāsu dvādasayojaniko uddhaṃ yojanasatubbedho 
 sattaratanamayo nārīgaṇasampanno dibbappāsādo uggacchi  
       Athekadivasaṃ mahāmoggallānatthero devacārikaṃ gantvā tassa 
 pāsādassa avidūre ṭhito attano santikaṃ āgate devaputte pucchi 
 kasseso accharāgaṇaparipuṇṇo dibbappāsādo nibbattoti  
 Athassa te devaputtā vimānasāmikaṃ ācikkhantā āhaṃsu bhante 
 yena nandiyena nāma gahapatiputtena isipatane satthu vihāro 
 kāretvā dinno  tassatthāya etaṃ vimānaṃ nibbattanti  Accharāsaṅghopi 
 naṃ disvā pāsādato otaritvā āha bhante mayaṃ nandiyassa 
 paricārikā bhavissāmāti idha nibbattā  taṃ pana apassantā ativiya 
 ukkaṇṭhitamha mattikapātiṃ bhinditvā suvaṇṇapātiṃ gahaṇasadisaṃ hi 
 manussasampattiṃ hitvā dibbasampattiṃ gahaṇaṃ  idhāgamanatthāya naṃ 
 vadeyyāthāti  Thero tato āgantvā satthāraṃ upasaṅkamitvā 
 pucchi nibbattati nu kho bhante manussaloke ṭhitānaññeva 
  
  
 page     
 Katakalyāṇānaṃ dibbasampattīti  moggallāna nanu te devaloke 
 nandiyassa nibbattā dibbasampatti sāmaṃ diṭṭhā  kasmā maṃ 
 pucchasīti  evaṃ bhante nibbattatīti  Atha naṃ satthā moggallāna 
 kiṃ nāmetaṃ kathesi yathā hi cirappavutthaṃ puttaṃ vā bhātaraṃ vā 
 pavāsato āgacchantaṃ gāmadvāre ṭhito kocideva disvā vegena 
 gehaṃ āgantvā asuko nāma āgatoti āroceyya  athassa 
 ñātakā haṭṭhappahaṭṭhā vegena nikkhamitvā āgatosi tāta  
 āgatosi tātāti taṃ abhinandeyyuṃ evameva idha katakalyāṇaṃ 
 itthiṃ vā purisaṃ vā imaṃ lokaṃ hitvā paralokaṃ gataṃ dasavidhaṃ 
 dibbapaṇṇākāraṃ ādāya ahaṃ purato  ahaṃ puratoti paccuggantvā 
 devatā abhinandantīti vatvā imā gāthā abhāsi 
         cirappavāsiṃ purisaṃ        dūrato sotthimāgataṃ 
          ñātī mittā suhajjā ca   abhinandanti āgataṃ  
          tatheva katapuññaṃpi        asmā lokā paraṃ gataṃ 
          puññāni paṭiggaṇhanti    piyaṃ ñātīva āgatanti  
       Tattha cirappavāsinti  cirappavutthaṃ  Dūrato sotthimāgatanti  
 vaṇijjaṃ vā rājaporisaṃ vā katvā laddhalābhaṃ nipphannasampattiṃ 
 anupaddavena dūraṭṭhānato āgataṃ  Ñātī mittā suhajjā cāti  
 kulasambandhavasena ñātī ca sandiṭṭhādibhāvena mittā ca suhadayabhāvena 
 suhajjā ca  Abhinandanti āgatanti  naṃ disvā svāgatanti 
 vacanamattena vā añjalikaraṇamattena vā  gehaṃ sampattaṃ pana 
  
  
 page     
 Nānappakārapaṇṇākārābhiharaṇavasena abhinandanti  Tathevāti  teneva 
 kāraṇena katapuññaṃpi puggalaṃ imamhā lokā paralokaṃ gataṃ 
 dibbaṃ āyuṃ  vaṇṇaṃ sukhaṃ yasaṃ adhipateyyaṃ dibbaṃ rūpaṃ saddaṃ gandhaṃ 
 rasaṃ phoṭṭhabbanti imaṃ dasavidhaṃ paṇṇākāraṃ ādāya mātāpituṭṭhāne 
 ṭhitāni puññāni abhinandantāni paṭiggaṇhanti  Piyaṃ ñātīvāti  
 idha loke piyaṃ ñātakaṃ āgataṃ sesañātakā viyāti attho  
          Desanāvasāne bahū sotāpattiphalādīni pāpuṇiṃsūti  
                        Nandiyavatthu  
                    Piyavaggavaṇṇanāniṭṭhitā  
                      Soḷasamo vaggo  
                       
  
  
 page     
                         Kodhavaggavaṇṇanā 
                        
                   Rohiṇīkhattiyakaññāvatthu        
       kodhaṃ jaheti imaṃ dhammadesanaṃ satthā nigrodhārāme viharanto 
 rohiṇiṃ khattiyakaññaṃ ārabbha kathesi  
       Ekasmiṃ kira samaye āyasmā anuruddho pañcasatehi bhikkhūhi 
 saddhiṃ kapilavatthuṃ agamāsi  Athassa ñātakā thero āgatoti 
 sutvā therassa santikaṃ agamaṃsu ṭhapetvā rohiṇiṃ nāma therassa 
 bhaginiṃ  Thero ñātake pucchi kahaṃ rohiṇīti  gehe bhanteti  
 kasmā nāgatāti  sarīre me chavirogo uppannoti lajjāya nāgatā 
 bhanteti  Thero pakkosatha nanti pakkosāpetvā paṭakañcukaṃ 
 paṭimuñcitvā āgataṃ evamāha rohiṇi kasmā nāgatāsīti  sarīre 
 me bhante chavirogo uppanno tasmā lajjāya nāgatamhīti  
 kiṃ pana te puññaṃ kātuṃ  Na vaṭṭatīti  kiṃ karomi bhanteti  
 āsanasālaṃ kārehīti  kiṃ gahetvāti  kinte pasādhanabhaṇḍakaṃ 
 natthīti  atthi bhanteti  kiṃmūlanti  dasasahassamūlaṃ bhavissatīti  
 tenahi taṃ vissajjetvā āsanasālaṃ kārehīti  ko me bhante 
 kāressatīti  Thero samīpe ṭhite ñātake oloketvā tumhākaṃ 
 bhāro hotūti āha  tumhe pana bhante kiṃ karissathāti  ahaṃpi 
  
  
 page     
 Idheva bhavissāmi  tenahi etissā dabbasambhāre āharathāti  Te 
 sādhu bhanteti āhariṃsu  Thero āsanasālaṃ saṃvidahanto rohiṇiṃ āha 
 dvibhūmikaṃ āsanasālaṃ kāretvā upari padarānaṃ dinnakālato paṭṭhāya 
 heṭṭhā nibaddhaṃ sammajjitvā āsanāni paññāpehi  nibaddhaṃ 
 pānīyaghaṭe upaṭṭhāpehīti  Sā sādhu bhanteti pasādhanabhaṇḍakaṃ 
 vissajjetvā dvibhūmikaṃ āsanasālaṃ kāretvā upari padarānaṃ 
 dinnakālato paṭṭhāya heṭṭhā nibaddhaṃ sammajjanādīni akāsi  
 Nibaddhaṃ bhikkhū nisīdanti  Athassā āsanasālaṃ sammajjantiyāva 
 chavirogo milāyi  Sā āsanasālāya niṭṭhitāya buddhappamukhaṃ 
 bhikkhusaṅghaṃ nimantetvā āsanasālaṃ pūretvā nisinnassa buddhappamukhassa 
 bhikkhusaṅghassa paṇītaṃ khādanīyaṃ bhojanīyaṃ adāsi  Satthā katabhattakicco 
 kassetaṃ dānanti pucchi  bhaginiyā me bhante rohiṇiyāti  sā 
 pana kahanti  gehe bhanteti  pakkosatha nanti  Sā āgantuṃ na 
 icchi  Atha naṃ satthā anicchamānaṃpi pakkosāpesiyeva  āgantvā 
 ca pana vanditvā nisinnaṃ āha rohiṇi kasmā nāgamīti  sarīre 
 me bhante chavirogo atthi  tena lajjamānā nāgatamhīti  jānāsi 
 pana kiṃ te nissāya esa uppannoti  na jānāmi bhanteti  
 tava kodhaṃ nissāya uppanno esoti  kiṃ pana me bhante 
 katanti   tenahi suṇāhīti   athassā satthā atītaṃ āhari  
       atīte bārāṇasīrañño aggamahesī ekissā rañño 
 nāṭakitthiyā āghātaṃ bandhitvā dukkhamassā uppādessāmīti cintetvā 
  
  
 page     
 Mahākacchuphalāni āharāpetvā taṃ nāṭakitthiṃ attano santikaṃ 
 pakkosāpetvā  yathā sā na jānāti  evamassā sayane ca 
 pārupane ca paccattharaṇādīnañca antaresu kacchucuṇṇāni ṭhapāpesi  
 keḷiṃ kurumānā viya assā sarīrepi okiri  Taṃkhaṇaññeva tassā 
 sarīraṃ uppakkuppakkaṃ gaṇḍāgaṇḍajātaṃ ahosi  Sā kaṇḍuvantī 
 gantvā sayane nipajji  Tatrāpissā kacchucuṇṇehi khādiyamānāya 
 kharatarā vedanā uppajji  Tadā aggamahesī rohiṇī ahosi  
       Satthā imaṃ atītaṃ āharitvā rohiṇi tadā tayā cetaṃ 
 kammaṃ kataṃ  appamattakopi hi kodho vā issā vā kātuṃ na 
 yuttarūpāyevāti vatvā imaṃ gāthamāha 
              kodhaṃ jahe  vippajaheyya mānaṃ  
               saṃyojanaṃ sabbamatikkameyya  
               taṃ nāmarūpasmimasajjamānaṃ  
               akiñcanaṃ nānutapanti dukkhāti  
      Tattha kodhanti  sabbākāraṃpi kodhaṃ navavidhaṃpi mānaṃ jaheyya  
 Saṃyojananti  kāmarāgasaṃyojanādikaṃ dasavidhaṃpi sabbaṃ saṃyojanaṃ 
 atikkameyya  Asajjamānanti  alaggamānaṃ  Yo hi mama rūpaṃ  mama 
 vedanātiādinā nayena nāmarūpaṃ gaṇhāti  tasmiñca bhijjamāne 
 socati vihaññati ayaṃ nāmarūpasmiṃ sajjati nāma evaṃ aggaṇhanto 
 pana na sajjati nāma taṃ puggalaṃ evaṃ asajjamānaṃ rāgādīnaṃ 
 abhāvena akiñcanaṃ dukkhā nāma nānupatantīti attho  
  
  
 page     
      Desanāvasāne bahū sotāpattiphalādīni pāpuṇiṃsu  Rohiṇīpi 
 sotāpattiphale patiṭṭhahi  Taṃkhaṇaṃyevassā sarīraṃ suvaṇṇavaṇṇaṃ 
 ahosi  Sā tato cutā tāvatiṃsabhavane catunnaṃ devaputtānaṃ sīmantare 
 nibbattitvā pāsādikā rūpasobhaggappattā ahosi  Cattāropi 
 devaputtā taṃ disvā uppannasinehā hutvā mama sīmāya anto 
 nibbattā  mama sīmāya anto nibbattāti vivadantā sakkassa 
 devarañño santikaṃ gantvā deva imaṃ no nissāya aṭṭo 
 uppanno  taṃ vinicchinathāti   āhaṃsu  Sakkopi taṃ oloketvāva 
 uppannasineho hutvā evamāha imāya vo diṭṭhakālato paṭṭhāya 
 kathaṃ cittāni uppannānīti atheko āha mama tāva uppannaṃ cittaṃ 
 saṅgāmabheri viya sannisīdituṃ nāsakkhīti  Dutiyo mama cittaṃ pabbatanadī 
 viya sīghaṃ pavattatiyevāti  Tatiyo mama imissā diṭṭhakālato 
 paṭṭhāya kakkaṭakassa viya akkhīni nikkhamiṃsūti  Catuttho mama 
 cittaṃ cetiye ussāpitaddhajo viya niccalaṃ ṭhātuṃ nāsakkhīti  Atha ne 
 sakko āha tātā tumhākaṃ tāva cittāni pasayharūpāni    ahaṃ 
 pana imaṃ labhanto jīvissāmi  alabhantassa me maraṇaṃ bhavissatīti  
 Devaputtā mahārāja tumhākaṃ maraṇena attho natthīti taṃ sakkassa 
 vissajjetvā pakkamiṃsu  Sā sakkassa piyā ahosi manāpā  
 asukakīḷaṃ nāma gacchāmāti vutte  sakko tassā vacanaṃ paṭikkhipituṃ 
 nāsakkhiyevāti  
                    Rohiṇīkhattiyakaññāvatthu  
                      
  Footnote     Sī  Yu  pacchindathāti  Ma  vinicchathāti      Sī  Yu  ḍayhamānāni  
  
  
 page     
                     Aññatarabhikkhuvatthu        
      yo ve uppatitaṃ kodhanti imaṃ dhammadesanaṃ satthā aggāḷave 
 cetiye viharanto aññataraṃ bhikkhuṃ ārabbha kathesi  
      Satthārā hi bhikkhusaṅghassa senāsane anuññāte 
 rājagahaseṭṭhiādīhi senāsanesu kāriyamānesu eko āḷaviko bhikkhu 
 attano senāsanaṃ karonto ekaṃ  manāpaṃ rukkhaṃ disvā chindituṃ 
 ārabhi  Tattha pana nibbattā ekā taruṇaputtā devatā puttaṃ 
 aṅkenādāya ṭhitā yāci mā me sāmi vimānaṃ chinda  na 
 sakkhissāmi puttakaṃ ādāya anāvāsā vicaritunti  So ahaṃ 
 aññattha īdisaṃ rukkhaṃ na labhissāmīti tassā vacanaṃ anādayi  Sā 
 imaṃ tāva dārakaṃ oloketvā oramissatīti puttaṃ rukkhasākhāya 
 ṭhapesi  Sopi bhikkhu ukkhittapharasuṃ sandhāretuṃ asakkonto dārakassa 
 bāhuṃ chindi  Devatā uppannabalavakodhā paharitvā naṃ māressāmīti 
 ubho hatthe ukkhipitvā evantāva cintesi ayaṃ bhikkhu sīlavā  
 sacāhaṃ imaṃ māressāmi  nirayagāminī bhavissāmi  sesadevatāpi 
 attano rukkhaṃ chindante bhikkhū disvā asukadevatāya evannāma 
 mārito bhikkhūti maṃpi pamāṇaṃ katvā bhikkhū māressantīti ayañca 
 sassāmiko  bhikkhu   sāmikasseva naṃ kathessāmīti ukkhitte hatthe 
 apanetvā rodamānā satthu santikaṃ gantvā vanditvā ekamantaṃ 
 aṭṭhāsi  Atha naṃ satthā kiṃ devateti āha  Sā bhante 
  
  
 page     
 Tumhākameva sāvakena idaṃ nāma kataṃ  ahaṃpi taṃ māretukāmā 
 hutvā idaṃ nāma cintetvā amāretvāva idhāgatāti sabbantaṃ 
 pavattiṃ vitthārato ārocesi  Satthā taṃ sutvā sādhu sādhu 
 devate  sādhu te kataṃ evaṃ  uppannaṃ kodhaṃ bhantaṃ rathaṃ viya 
 niggayhamānāyāti vatvā imaṃ gāthamāha 
       yo ve uppatitaṃ kodhaṃ      rathaṃ bhantaṃva dhāraye  
        tamahaṃ sārathiṃ brūmi         rasmiggāho itaro janoti  
      Tattha uppatitanti  uppannaṃ  Rathaṃ bhantaṃ vāti  yathā nāma 
 cheko sārathi ativegena dhāvantaṃ rathaṃ niggaṇhitvā yathicchakaṃ 
 ṭhapesi evaṃ yo puggalo uppannaṃ kodhaṃ dhāraye niggaṇhituṃ 
 sakkoti  Tamahanti  taṃ ahaṃ sārathiṃ brūmi  Itaro janoti  itaro 
 pana rājauparājādīnaṃ rathasārathi jano rasmiggāho nāma hoti na 
 uttamasārathīti  
      Desanāvasāne devatā sotāpattiphale patiṭṭhahi  
 sampattaparisāyapi sātthikā desanā ahosīti  
      Devatā pana sotāpannā hutvāpi rodamānā aṭṭhāsi  Atha 
 naṃ satthā kiṃ devateti pucchitvā  bhante vimānaṃ me naṭṭhaṃ  
 idāni kiṃ karissāmīti vutte alaṃ devate  mā cintayi  ahante 
 vimānaṃ dassāmīti jetavane gandhakuṭisamīpe purimadivase cutadevataṃ 
 ekaṃ rukkhaṃ apadisanto asukasmiṃ okāse asuko rukkho vivitto  
 tattha upagacchāti āha  Sā tattha upagañchi  Tato paṭṭhāya 
  
  
 page     
 buddhadattiyaṃ imissā vimānanti  mahesakkhā devatāpi āgantvā 
 taṃ cāletuṃ nāsakkhiṃsu  satthā taṃ atthuppattiṃ katvā bhikkhūnaṃ 
 bhūtagāmasikkhāpadaṃ paññapesīti  
                      Aññatarabhikkhuvatthu  
                      
                   Uttarāupāsikāvatthu        
      akkodhena jine kodhanti imaṃ dhammadesanaṃ satthā veḷuvane 
 viharanto uttarāya gehe katabhattakicco uttaraṃ upāsikaṃ ārabbha 
 kathesi  
      Tatrāyaṃ anupubbīkathā  rājagahe kira sumanaseṭṭhiṃ nissāya 
 puṇṇo nāma daliddo bhatiṃ katvā jīvati  tassa bhariyā ca 
 uttarā nāma ca dhītāti dveyeva gehe mānusakā  Athekadivasaṃ 
 sattāhaṃ nakkhattaṃ kīḷitabbanti rājagahe ghosanaṃ kariṃsu  Taṃ sutvā 
 sumanaseṭṭhī pātova āgataṃ puṇṇaṃ āmantetvā tāta amhākaṃ 
 parijano nakkhattaṃ kīḷitukāmo  tvaṃ kiṃ nakkhattaṃ kīḷissasi udāhu 
 bhatiṃ karissasīti āha  sāmi nakkhattakīḷanannāma sadhanānaṃ hoti  
 mama pana gehe svātanāya yāgutaṇḍulaṃpi natthi  kiṃ me nakkhattena  
 goṇe labhanto kasituṃ gamissāmīti  tenahi goṇe gaṇhassūti  
 So balavagoṇe ca naṅgalañca gahetvā bhadde nāgarā nakkhattaṃ 
  
  
 page     
 Kīḷanti  ahaṃ daliddatāya bhatiṃ kātuṃ gamissāmi  mayhaṃpi tāva 
 ajja dviguṇaṃ nivāpaṃ pacitvā bhattaṃ āhareyyāsīti bhariyaṃ vatvā 
 khettaṃ agamāsi  
      Tadā sārīputtatthero sattāhaṃ nirodhasamāpanno taṃdivasaṃ 
 vuṭṭhāya kassa nu kho ajja mayā saṅgahaṃ kātuṃ vaṭṭatīti 
 olokento puṇṇaṃ attano ñāṇajālassa anto paviṭṭhaṃ 
 disvā saddho nu kho esa  sakkhissati vā me saṅgahaṃ kātunti 
 olokento tassa saddhabhāvañca saṅgahaṃ kātuṃ samatthabhāvañca 
 tappaccayā cassa mahāsampattippaṭilābhaṃ ñatvā pattacīvaramādāya 
 tassa kasanaṭṭhānaṃ gantvā āvāṭatīre ekaṃ gumbaṃ olokento 
 aṭṭhāsi  Puṇṇo theraṃ disvā kasiṃ ṭhapetvā pañcappatiṭṭhitena 
 theraṃ vanditvā dantakaṭṭhena attho bhavissatīti dantakaṭṭhaṃ kappiyaṃ 
 katvā adāsi  Athassa thero pattañca parissāvanañca nīharitvā 
 adāsi  So pānīyena attho bhavissatīti taṃ ādāya pānīyaṃ 
 parissāvetvā adāsi  Thero cintesi ayaṃ paresaṃ pacchimagehe 
 vasati  sacassa gehadvāraṃ gamissāmi  imassa bhariyā maṃ daṭṭhuṃ na 
 labhissati yāvassa bhattaṃ ādāya maggaṃ paṭipajjati  tāva idheva 
 bhavissāmīti  So tattheva thokaṃ vītināmetvā tassā maggāruḷhabhāvaṃ 
 ñatvā antonagarābhimukho pāyāsi  Sā antarāmagge theraṃ disvā 
 cintesi appekadāhaṃ deyyadhamme sati ayyaṃ na passāmi  
 appekadā me ayyaṃ passantiyā deyyadhammo na hoti  ajja pana 
  
  
 page     
 Ayyo ca diṭṭho  deyyadhammo cāyaṃ   atthi  karissati nu kho me 
 saṅgahanti  Sā bhattabhājanaṃ otāretvā theraṃ pañcappatiṭṭhitena 
 vanditvā bhante idaṃ lūkhaṃ vā paṇītaṃ  vāti acintetvā dāsassa 
 vo saṅgahaṃ karothāti āha  Thero pattaṃ upanāmetvā tāya 
 ekena hatthena bhājanaṃ dhāretvā ekena hatthena bhattaṃ dadamānāya 
 upaḍḍhabhatte dinne alanti hatthena pattaṃ pidahi  Sā bhante 
 ekova paṭiviṃso na sakkā dvidhā kātuṃ  tumhākaṃ dāsassa 
 idhalokasaṅgahaṃ akatvā paralokasaṅgahaṃ karotha  niravasesameva 
 dātukāmāmhīti vatvā sabbaṃ therassa patte patiṭṭhapetvā   tumhehi 
 diṭṭhadhammasseva bhāginī assanti patthanaṃ akāsi  Thero evaṃ 
 hotūti vatvā ṭhitakova anumodanaṃ katvā ekasmiṃ udakaphāsukaṭṭhāne 
 nisīditvā bhattakiccaṃ akāsi  Sāpi nivattitvā taṇḍule pariyesitvā 
 bhattaṃ paci  Puṇṇopi aḍḍhakarīsamattaṃ ṭhānaṃ kasitvā jighacchaṃ sahituṃ 
 asakkonto goṇe vissajjetvā ekaṃ rukkhacchāyaṃ pavisitvā maggaṃ 
 olokento nisīdi  Athassa bhariyā bhattaṃ ādāya gacchamānā taṃ 
 disvāva esa jighacchāya pīḷito maṃ olokento nisinno  
 sace  maṃ ativiya te cirāyitanti tajjetvā patodayaṭṭhiyā paharissati  
 mayā katakammaṃ niratthakaṃ bhavissati  paṭikaccevassa ārocessāmīti 
 cintetvā evamāha sāmi ajjekadivasaṃ cittaṃ pasādehi  mā 
 mayā katakammaṃ niratthakaṃ  akāsi ahaṃ hi pātova te bhattaṃ 
  Footnote     ca           Sī  patiṭṭhāpetvā  
  
  
 page     
 Āharantī antarāmagge dhammasenāpatiṃ disvā tava bhattaṃ tassa 
 datvā puna gantvā bhattaṃ pacitvā āgatā  pasādehi sāmi 
 cittanti  So kiṃ vadesi bhaddeti pucchitvā puna tamatthaṃ sutvā 
 bhadde sādhu vata te kataṃ mama bhattaṃ ayyassa dadamānāya  
 mayāpissa ajja pātova dantakaṭṭhañca mukhodakañca dinnanti 
 pasannamānaso taṃ vacanaṃ abhinanditvā ussūre laddhabhattatāya 
 kilantakāyo tassā aṅke sīsaṃ katvā niddaṃ okkami  Athassa 
 pātova kasitaṭṭhānaṃ paṃsucuṇṇaṃ upādāya sabbaṃ rattasuvaṇṇaṃ 
 kaṇikārapuppharāsi viya sobhamānaṃ aṭṭhāsi  So pabuddho oloketvā 
 bhariyamāha bhadde etaṃ kasitaṭṭhānaṃ sabbaṃ mama suvaṇṇaṃ hutvā 
 paññāyati  kinnu kho me atiussūre laddhabhattatāya akkhīni 
 bhamantīti   sāpi  mayhaṃpi evameva paññāyatīti  So uṭṭhāya 
 tattha gantvā ekaṃ piṇḍaṃ gahetvā naṅgalasīse paharitvā 
 suvaṇṇabhāvaṃ ñatvā aho ayyassa dhammasenāpatissa dinnadānena 
 ajjeva vipāko dassito  na kho pana sakkā ettakaṃ dhanaṃ 
 paṭicchādetvā paribhuñjitunti bhariyāya ābhataṃ bhattapātiṃ suvaṇṇassa 
 pūretvā rājakulaṃ gantvā raññā katokāso pavisitvā rājānaṃ 
 abhivādetvā  kiṃ tātāti vutte  deva ajja mayā kasitaṭṭhānaṃ 
 sabbaṃ suvaṇṇabharitameva hutvā ṭhitaṃ  suvaṇṇaṃ āharāpetuṃ vaṭṭatīti  
 kosi tvanti  puṇṇo nāmāhanti  kiṃ pana te ajja katanti  
 dhammasenāpatissa me ajja pātova dantakaṭṭhañca mukhodakañca 
  
  
 page     
 Dinnaṃ  bhariyāyapi me mayhaṃ āharaṇabhattaṃ tasseva dinnanti  Taṃ 
 sutvā rājā ajjeva kira bho dhammasenāpatissa dinnadānena 
 vipāko dassitoti vatvā tāta kiṃ karomīti pucchi  bahūni 
 sakaṭasahassāni pahiṇitvā suvaṇṇaṃ āharāpethāti  Rājā sakaṭāni 
 pahiṇi  Rājapurisesu rañño santakanti gaṇhantesu gahitaggahitaṃ 
 mattikāva hoti  Te gantvā rañño ārocetvā tumhehi 
 kinti vatvā gahitanti puṭṭhā tumhākaṃ santakanti āhaṃsu  na 
 mayhaṃ  tātā  santakaṃ  gacchatha  puṇṇassa santakanti vatvā 
 gaṇhathāti  Te tathā kariṃsu  Gahitaggahitaṃ suvaṇṇameva ahosi  Taṃ 
 sabbaṃ āharitvā rājaṅgaṇe rāsiṃ akaṃsu  Asītihatthubbedho rāsi 
 ahosi  Rājā nāgare sannipātetvā imasmiṃ nagare atthi 
 kassaci ettakaṃ suvaṇṇanti  natthi devāti  kiṃ panassa dātuṃ 
 vaṭṭatīti  seṭṭhicchattaṃ devāti  Rājā bahudhanaseṭṭhī nāma 
 hotūti mahantena bhogena saddhiṃ tassa seṭṭhicchattaṃ adāsi  Atha 
 naṃ so āha mayaṃ deva ettakaṃ kālaṃ parakule vasimhā  
 vasanaṭṭhānaṃ no dethāti  tenahi passa  dakkhiṇato esa gumbo 
 paññāyati  etaṃ harāpetvā gehaṃ kārehīti purāṇaseṭṭhissa 
 gehaṭṭhānaṃ ācikkhi  So tasmiṃ ṭhāne katipāheneva gehaṃ kāretvā 
 gehappavesanamaṅgalañca chattamaṅgalañca ekatova karonto 
 sattāhaṃ buddhappamukhassa bhikkhusaṅghassa dānaṃ adāsi  Athassa 
 satthā dānānumodanaṃ karonto anupubbīkathaṃ kathesi  Dhammakathāvasāne 
  
  
 page     
 puṇṇaseṭṭhī ca bhariyā cassa dhītā ca uttarāti tayopi janā 
 sotāpannā ahesuṃ  
      Aparabhāge rājagahaseṭṭhī puṇṇaseṭṭhino dhītaraṃ attano 
 puttassa vāresi  So nāhaṃ dassāmīti vatvā  mā evaṃ 
 karotu  ettakaṃ kālaṃ amhe nissāya vasanteneva te sampatti 
 laddhā  detu me puttassa dhītaranti vutte  so micchādiṭṭhiko  
 mama dhītā tīhi ratanehi vinā vattituṃ na sakkoti  nevassa dhītaraṃ 
 dassāmīti āha  Atha naṃ bahū seṭṭhigahapatikādayo kulaputtā mā 
 tena saddhiṃ vissāsaṃ bhindi  dehissa dhītaranti yāciṃsu  So tesaṃ 
 vacanaṃ sampaṭicchitvā āsāḷhapuṇṇamāyaṃ dhītaraṃ adāsi  Sā 
 patikulaṃ gatakālato paṭṭhāya bhikkhuṃ vā bhikkhuniṃ vā upasaṅkamituṃ 
 dānaṃ vā dātuṃ dhammaṃ vā sotuṃ nālattha  Evaṃ aḍḍhatiyesu 
 māsesu vītivattesu sā santike ṭhitaṃ paricārikaṃ pucchi idāni 
 kittakaṃ antovassaṃ avasiṭṭhanti  aḍḍhamāso ayyeti  Sā pitu 
 sāsanaṃ pahiṇi kasmā maṃ evarūpe bandhanāgāre pakkhipiṃsu  varaṃ 
 maṃ lakkhaṇāhataṃ katvā paresaṃ dāsiṃ sāvetuṃ  na evarūpassa 
 micchādiṭṭhikakulassa dātuṃ  varaṃ   āgatakālato paṭṭhāya 
 bhikkhudassanādīsu ekaṃpi puññaṃ kātuṃ na labhāmīti  Athassā pitā 
 dukkhitā vata me dhītāti anattamanataṃ pavedetvā pañcadasa 
 kahāpaṇasahassāni pesesi imasmiṃ nagare sirimā nāma gaṇikā 
 atthi  devasikaṃ sahassaṃ gaṇhāti imehi kahāpaṇehi taṃ ānetvā 
  
  
 page     
 Sāmikassa padaparicārikaṃ katvā sayaṃ puññāni karotūti  Sā 
 sirimaṃ pakkosāpetvā sahāyike ime kahāpaṇe gahetvā imaṃ 
 aḍḍhamāsaṃ tava sahāyakaṃ paricarāhīti āha  Sā sādhūti sampaṭicchi  
 Sā taṃ ādāya sāmikassa santikaṃ gantvā  tena sirimaṃ disvā 
 kimidanti vutte  sāmi imaṃ aḍḍhamāsaṃ mama sahāyikā tumhe 
 paricaratu  ahaṃ pana imaṃ aḍḍhamāsaṃ dānañceva dātukāmā dhammañca 
 sotukāmāti āha  So taṃ abhirūpaṃ  itthiṃ  disvā uppannasineho 
 sādhūti sampaṭicchi  Uttarāpi kho buddhappamukhaṃ bhikkhusaṅghaṃ 
 nimantetvā bhante imaṃ aḍḍhamāsaṃ aññattha agantvā idheva 
 bhikkhā gahetabbāti satthu paṭiññaṃ gahetvā itodāni paṭṭhāya 
 yāva mahāpavāraṇā  tāva satthāraṃ upaṭṭhātuṃ dhammañca sotuṃ 
 labhissāmīti tuṭṭhamānasā evaṃ yāguṃ pacatha  evaṃ pūve pacathāti 
 mahānase sabbakiccāni saṃvidahantī vicarati  Athassā sāmiko sve 
 pavāraṇā bhavissatīti mahānasābhimukho vātapāne ṭhatvā kinnu 
 kho karontī sā andhabālā vicaratīti olokento taṃ seṭṭhidhītaraṃ 
 sedakilinnaṃ chārikāya okiṇṇaṃ aṅgāramasimakkhitaṃ tathā saṃvidahitvā 
 vicaramānaṃ disvā aho andhabālā evarūpe ṭhāne imaṃ 
 sirisampattiṃ nānubhoti  muṇḍakasamaṇe upaṭṭhahissāmīti tuṭṭhacittā 
 vicaratīti hasitvā apagañchi  Tasmiṃ apagate tassa santike ṭhitā 
 sirimā kinnu kho oloketvā esa hasīti teneva vātapānena 
 olokentī uttaraṃ disvā imaṃ oloketvā iminā hasitaṃ  
  
  
 page     
 Addhā imassa etāya saddhiṃ santhavo atthīti cintesi  Sā kira 
 aḍḍhamāsaṃ tasmiṃ gehe bāhirakaitthī hutvā vasamānāpi taṃ 
 sampattiṃ anubhavamānā attano bāhirakaitthībhāvaṃ ajānitvā ahaṃ 
 gharasāminīti saññamakāsi  Sā uttarāya āghātaṃ bandhitvā 
 dukkhamassā uppādessāmīti pāsādā oruyha mahānasaṃ pavisitvā 
 pūvapacanaṭṭhāne pakkuṭṭhitaṃ sappiṃ kaṭacchunā ādāya uttarābhimukhī   
 pāyāsi  Uttarā taṃ āgacchantiṃ disvā mama sahāyikāya mayhaṃ 
 mahāupakāro kato cakkavāḷaṃ atisambādhaṃ  brahmaloko atinīco  
 mama pana sahāyikāya guṇova mahanto ahañhi etaṃ nissāya 
 dānañca dātuṃ dhammañca sotuṃ labhiṃ sace mama etissā upari 
 kodho atthi  idaṃ sappi maṃ ḍahatu sace natthi  mā ḍahatūti 
 taṃ mettāya phari  Tāya tassā matthake āsittaṃ pakkuṭṭhitasappi 
 sītudakaṃ viya ahosi  Atha naṃ idaṃ sītalaṃ bhavissatīti puna kaṭacchuṃ 
 pūretvā ādāya āgacchantiṃ uttarāya dāsiyo disvā apehi 
 dubbinīte  na tvaṃ amhākaṃ ayyāya upari pakkuṭṭhitaṃ sappiṃ 
 āsiñcituṃ anucchavikāti santajjentiyo ito cito ca uṭṭhāya 
 hatthehi ca pādehi ca pothetvā bhūmiyaṃ pātesuṃ  Uttarā tā 
 vāretuṃ nāsakkhi  athassā upari ṭhitā sabbā dāsiyo paṭibāhitvā 
 kissa te evarūpaṃ bhāriyaṃ kammaṃ katanti sirimaṃ ovaditvā 
 uṇhodakena nahāpetvā satapākatelena abbhañji  Tasmiṃ khaṇe 
  Footnote     uttarābhimukhinīti yuttataraṃ ña  va  
  
  
 page     
 Sā attano bāhiritthībhāvaṃ ñatvā cintesi mayā bhāriyaṃ kammaṃ 
 kataṃ sāmikassa hasitamattakāraṇā imissā upari pakkuṭṭhitaṃ sappiṃ 
 āsiñcantiyā  ayaṃ gaṇhatha nanti dāsiyo na āṇāpetvā maṃ 
 viheṭhanakālepi sabbā dāsiyo paṭibāhitvā mayhaṃ kattabbameva 
 akāsi sacāhaṃ imaṃ na khamāpessāmi  muddhā me sattadhā 
 phaleyyāti tassā pādamūle nipajjitvā ayye jamāhi meti 
 āha  ahaṃ sapītikā dhītā pitari khamante khamissāmīti  hotu 
 ayye  pitaraṃpi te puṇṇaseṭṭhiṃ khamāpessāmīti  puṇṇo mama 
 vaṭṭe janakapitā  vivaṭṭe janakapitari khamante panāhaṃ khamissāmīti  
 ko pana te vivaṭṭe janakapitāti  sammāsambuddhoti  mayhaṃ 
 tena saddhiṃ vissāso natthīti  ahaṃ karissāmi    satthā sve 
 bhikkhusaṅghaṃ ādāya idhāgamissati tvaṃ yathāladdhaṃ sakkāraṃ gahetvā 
 idheva āgantvā taṃ khamāpehīti  Sā sādhu ayyeti uṭṭhāya 
 attano gehaṃ gantvā pañcasatā parivāritthiyo āṇāpetvā 
 nānāvidhāni khādanīyāni ceva sūpeyyāni ca sampādetvā punadivase 
 taṃ sakkāraṃ ādāya uttarāya gehaṃ āgantvā buddhappamukhassa 
 bhikkhusaṅghassa patte patiṭṭhāpetuṃ avisahantī aṭṭhāsi  Taṃ sbbaṃ 
 gahetvā uttarā saṃvidahi  Sirimā bhattakiccāvasāne saddhiṃ parivārena 
 satthu pādamūle nipajji  Atha  naṃ satthā pucchi ko te aparādhoti  
 bhante mayā hīyo idannāma kataṃ  atha me sahāyikā maṃ 
 viheṭhayamānā dāsiyo nivāretvā mayhaṃ upakārameva akāsi  
  Footnote     ito paraṃ yathāti padena bhavitabbaṃ  
  
  
 page     
 Sāhaṃ imissā guṇaṃ jānitvā imaṃ khamāpesiṃ  atha maṃ esā 
 tumhesu khamantesu khamissāmīti āhāti  evaṃ kira uttareti  
 āma bhante  hīyo sīse me sahāyikāya pakkuṭṭhitasappi 
 āsittanti  atha tayā kiṃ cintitanti  cakkavāḷaṃ atisambādhaṃ  
 brahmaloko atinīco  mama sahāyikāya guṇova mahanto 
 ahañhi etaṃ nissāya dānañca dātuṃ dhammañca sotuṃ alatthaṃ 
 sace me imissā upari kodho atthi  idaṃ maṃ ḍahatu  no ce  
 mā ḍahatūti evaṃ cintetvā imaṃ mettāya phariṃ bhanteti  Satthā 
 sādhu sādhu uttare  evaṃ kodhaṃ jinituṃ vaṭṭati kodho hi nāma 
 akkodhena  akkosakaparibhāsako anakkosanena aparibhāsanena  
 thaddhamaccharī attano santakassa dānena jinitabbo  musāvādī 
 saccavacanena jinitabboti vatvā imaṃ gāthamāha 
       akkodhena jine kodhaṃ      asādhuṃ sādhunā jine  
        jine kadariyaṃ dānena       saccenālikavādinanti  
      Tattha akkodhenāti  kodhano hi puggalo akkodhena 
 hutvā jinitabbo  Asādhu abhaddako bhaddakena hutvā  kadariyo 
 thaddhamaccharī attano santakassa cāgacittena  alikavādī saccavacanena 
 jinitabbo tasmā evamāha akkodhena jine kodhaṃ  pe  
 Saccenālikavādinanti  
      Desanāvasāne sirimā saddhiṃ pañcasatāhi itthīhi sotāpattiphale 
 patiṭṭhahīti  
                     Uttarāupāsikāvatthu  
                       
  
  
 page     
                 Moggallānattherapañhavatthu        
      saccaṃ bhaṇeti imaṃ dhammadesanaṃ satthā jetavane viharanto 
 mahāmoggallānattherassa pañhaṃ ārabbha kathesi  
      Ekasmiṃ hi samaye thero devacārikaṃ gantvā mahesakkhāya 
 devadhītāya vimānadvāre ṭhatvā taṃ attano santikaṃ āgantvā 
 vanditvā ṭhitaṃ evamāha devadhīte mahatī te sampatti  kiṃ kammaṃ 
 katvā laddhāti  mā maṃ bhante pucchathāti  Devadhītā kira attano 
 parittakammena lajjamānā evaṃ vadati  Sā pana therena kathehiyevāti 
 vuccamānā āha bhante mayā neva dānaṃ dinnaṃ  na pūjā katā  na 
 dhammo suto kevalaṃ saccamattaṃ rakkhitanti  Thero aññānipi 
 vimānadvārāni gantvā āgatāgatā aparāpi devadhītaro pucchi  
 Tāsupi tatheva nigūhitvā theraṃ paṭibāhituṃ asakkontīsu ekā 
 tāva āha bhante mayā dānādīsu kataṃ nāma natthi  ahaṃ pana 
 kassapabuddhakāle parassa dāsī ahosiṃ  Tassā me sāmiko 
 ativiya caṇḍo pharuso gahitaggahiteneva kaṭṭhena vā kaliṅgarena 
 vā sīsaṃ bhindati  sāhaṃ uppanne kope esa tava sāmiko 
 lakkhaṇāhataṃ vā taṃ kātuṃ nāsādīni vā te chindituṃ issaro  
 mā kujjhīti attānameva paribhāsitvā kopaṃ nāma nākāsiṃ tena 
 me ayaṃ sampatti laddhāti  Aparā āha ahaṃ bhante ucchukkhettaṃ 
  
  
 page     
 Rakkhamānā ekassa bhikkhuno ekaṃ ucchuyaṭṭhiṃ adāsiṃ aparā 
 ekaṃ timbarusakaṃ adāsiṃ aparā ekaṃ elāḷukaṃ adāsiṃ aparā 
 ekaṃ phārusakaṃ adāsiṃ aparā ekaṃ mūlakamuṭṭhiṃ adāsiṃ aparā 
 ekaṃ nimbamuṭṭhiṃ adāsinti ādinā nayena attanā attanā kataṃ 
 parittakaṃ dānaṃ ārocetvā iminā kāraṇena amhehi ayaṃ 
 sampatti laddhāti āhaṃsu  Thero tāhi katakammaṃ sutvā saggato 
 otaritvā satthāraṃ upasaṅkamitvā pucchi sakkā nu kho bhante 
 saccakathanamattena kopanibbāpanamattena atiparittakena timbarusakādi 
 dānamattena dibbasampattiṃ laddhunti  kasmā maṃ moggallāna 
 pucchasi  nanu te devadhītāhi ayamattho kathitoti  āma bhante  
 labbhati maññe ettakena dibbasampattīti  Atha naṃ satthā 
 moggallāna saccamattaṃ kathetvāpi kopamattaṃ jahitvāpi parittakaṃ 
 dānaṃ datvāpi devalokaṃ gacchatiyevāti vatvā imaṃ gāthamāha 
       saccaṃ bhaṇe  na kujjheyya      dajjā appaṃpi yācito  
        etehi tīhi ṭhānehi         gacche devāna santiketi  
      Tattha saccaṃ bhaṇeti  saccaṃ dīpeyya  vohareyya  sacce 
 patiṭṭhaheyyāti attho  Na kujjheyyāti  parassa na kujjheyya  
 Yācitoti  yācakā nāma sīlavanto pabbajitā  Te hi kiñcāpi 
 dethāti ayācitvāva gharadvāre tiṭṭhanti  atthato pana yācantiyeva 
 nāma evaṃ sīlavantehi yācito appasmiṃpi deyyadhamme vijjamāne 
  
  
 page     
 Appamattakampi dadeyya  Etehi tīhīti  etesu ekenāpi kāraṇena 
 devalokaṃ gaccheyyāti attho  
         Desanāvasāne bahū sotāpattiphalādīni pāpuṇiṃsūti  
                   Moggallānattherapañhavatthu  
                     
                    Bhikkhūhipuṭaṭhapañhavatthu        
      ahiṃsakā yeti imaṃ dhammadesanaṃ satthā sāketaṃ nissāya 
 añjanavane viharanto bhikkhūhi puṭṭhapañhaṃ ārabbha kathesi  
      Bhagavato kira bhikkhusaṅghaparivutassa sāketaṃ piṇḍāya pavisanakāle 
 eko sāketavāsī mahallakabrāhmaṇo nagarato nikkhamanto 
 antaradvāre dasabalaṃ disvā pādesu nipatitvā gopphakesu daḷhaṃ 
 gahetvā tāta nanu nāma puttehi jiṇṇakāle mātāpitaro 
 paṭijaggitabbā kasmā ettakaṃ kālaṃ amhākaṃ attānaṃ na 
 dassesi  mayā tāva diṭṭhosi  mātaraṃpi passituṃ ehīti satthāraṃ 
 gahetvā attano gehaṃ agamāsi  Satthā tattha gantvā paññatte 
 āsane nisīdi saddhiṃ bhikkhusaṅghena  Brāhmaṇīpi āgantvā satthu 
 pādesu nipatitvā tāta ettakaṃ kālaṃ kahaṃ gatosi  nanu nāma 
 mātāpitaro mahallakakāle upaṭṭhātabbāti vatvā puttadhītaro 
 etha  bhātaraṃ vandathāti vandāpesi  Te ubhopi tuṭṭhamānasā 
  
  
 page     
 Buddhappamukhaṃ bhikkhusaṅghaṃ parivisitvā bhante idheva nibaddhaṃ bhikkhaṃ 
 gaṇhathāti vatvā  buddhā nāma ekaṭṭhāneyeva nibaddhaṃ bhikkhaṃ na 
 gaṇhantīti vutte  tenahi bhante ye vo nimantetuṃ āgacchanti  
 te amhākaṃ santike pahiṇeyyāthāti āhaṃsu  Satthā tato paṭṭhāya 
 nimantetuṃ āgate gantvā brāhmaṇassa ārocethāti pesesi  
 Te gantvā mayaṃ svātanāya satthāraṃ nimantemāti brāhmaṇaṃ 
 vadanti  Brāhmaṇo punadivase attano gehato bhattabhājanasūpeyya 
 bhājanāni ādāya satthu nisīdanaṭṭhānaṃ gacchati  Aññattha pana 
 nimantane asati satthā brāhmaṇasseva gehe bhattakiccaṃ karoti  
 Te ubhopi attano deyyadhammaṃ niccakālaṃ tathāgatassa dentā 
 dhammakathaṃ suṇantā anāgāmiphalaṃ pāpuṇiṃsu  
      Bhikkhū dhammasabhāyaṃ kathaṃ samuṭṭhāpesuṃ āvuso asuko nāma 
 brāhmaṇo tathāgatassa suddhodano pitā  mahāmāyā mātāti 
 jānāti  jānantova saddhiṃ brāhmaṇiyā tathāgataṃ amhākaṃ 
 puttoti vadati  satthāpi tatheva adhivāsesi kinnukho kāraṇanti  
 Satthā tesaṃ kathaṃ sutvā bhikkhave ubhopi te attano puttameva 
 puttoti vadantīti vatvā atītaṃ āhari   bhikkhave ayaṃ brāhmaṇo 
 atīte nirantaraṃ pañca jātisatāni mayhaṃ pitā ahosi  pañca 
 jātisatāni cullapitā  pañca jātisatāni mahāpitā sāpi brāhmaṇī 
 nirantarameva pañca jātisatāni mayhaṃ mātā ahosi  pañca 
  Footnote     āharitvāti pubbakālakiriyāpadena bhavitabbaṃ  
  
  
 page     
 Jātisatāni cullamātā  pañca jātisatāni mahāmātā evāhaṃ 
 diyaḍḍhajātisahassaṃ brāhmaṇassa hatthe saṃvaḍḍho  diyaḍḍhajātisahassaṃ 
 brāhmaṇiyā hatthe saṃvaḍḍhoti tīṇi jātisahassāni tesaṃ puttabhāvaṃ 
 dassetvā imā gāthā abhāsi 
        yasmiṃ mano nivīsati      cittañcāpi pasīdati  
         adiṭṭhapubbake pose    kāmaṃ tasmiṃpi vissase  
         Pubbeva sannivāsena    paccuppannahitena vā 
         evantaṃ jāyate pemaṃ   uppalaṃva yathodaketi  
      Satthā temāsameva taṃ kulaṃ nissāya vihāsi  Te ubhopi 
 arahattaṃ sacchikatvā parinibbāyiṃsu  Atha nesaṃ mahāsakkāraṃ katvā 
 ubhopi ekakūṭāgārameva āropetvā nīhariṃsu  Satthāpi pañcasata 
 bhikkhuparivāro tehi saddhiṃyeva āḷāhanaṃ agamāsi  buddhānaṃ kira 
 mātāpitaro kālakatāti mahājano nikkhami  Satthā āḷāhanasamīpe 
 ekaṃ sālaṃ pavisitvā aṭṭhāsi  Manussā satthāraṃ vanditvā 
 ekamante ṭhatvā bhante mātāpitaro vo kālakatāti mā 
 cintayitthāti satthārā saddhiṃ paṭisanthāraṃ karonti  Satthā te 
 mā evaṃ avacutthāti appaṭikkhipitvāva parisāya ajjhāsayaṃ 
 oloketvā taṃkhaṇānurūpaṃ dhammaṃ desento 
       appaṃ vata jīvitaṃ idaṃ     oraṃ vassasatāpi mīyati  
        yo cepi aticca jīvati   athakho so jarasāpi mīyatīti 
  
  
 page     
 Idaṃ jarāsuttaṃ   kathesi  Desanāvasāne caturāsītiyā pāṇasahassānaṃ 
 dhammābhisamayo ahosi  Bhikkhū brāhmaṇassa ca brāhmaṇiyā ca 
 parinibbutabhāvaṃ ajānantā bhante tesaṃ ko abhisamparāyoti 
 pucchiṃsu  Satthā bhikkhave evarūpānaṃ asekhamunīnaṃ abhisamparāyo 
 nāma natthi  evarūpā hi accutaṃ amataṃ mahānibbānameva pāpuṇantīti 
 vatvā imaṃ gāthamāha 
      ahiṃsakā ye munayo      niccaṃ kāyena saṃvutā  
       te yanti accutaṃ ṭhānaṃ    yattha gantvā na socareti  
      Tattha munayoti  moneyyappaṭipadāya maggaphalappattā 
 asekhamunayo  Kāyenāti  desanāmattamevetaṃ  Tīhipi dvārehi saṃvutāti 
 attho  Accutanti  sassataṃ  Ṭhānanti  akuppaṭṭhānaṃ dhuvaṭṭhānaṃ  
 Yatthāti  yasmiṃ gantvā na socanti na vihaññanti  taṃ nibbānaṭṭhānaṃ 
 gacchantīti attho  
           Desanāvasāne bahū sotāpattiphalādīni pāpuṇiṃsūti  
                     Bhikkhūhipuṭṭhapañhavatthu  
                        
  Footnote     khu  su        
  
  
 page     
                      Puṇṇadāsīvatthu        
      sadā jāgaramānānanti imaṃ dhammadesanaṃ satthā gijjhakūṭe 
 pabbate viharanto puṇṇaṃ nāma rājagahaseṭṭhino dāsiṃ ārabbha 
 kathesi  
      Tassā kira ekadivasaṃ koṭṭanatthāya bahū vīhī adāsi  Sā 
 rattiṃ padīpaṃ jāletvā vīhī koṭṭentī vissamanatthāya sedatintena 
 gattena bahi vāte aṭṭhāsi  Tasmiṃ samaye dabbo mallaputto 
 bhikkhūnaṃ senāsanappaññāpako hoti  So dhammaṃ sutvā attano 
 attano senāsanaṃ gacchantānaṃ bhikkhūnaṃ aṅguliṃ jāletvā purato 
 purato maggadesanatthāya gacchante bhikkhū nimmini  Puṇṇā 
 tenālokena pabbate vicarante bhikkhū disvā ahaṃ tāva attano 
 dukkhena upaddutā imāyapi velāya   niddaṃ na upemi  bhadantā 
 kiṃkāraṇā na niddāyantīti cintetvā addhā ettha kassaci 
 bhikkhuno aphāsukaṃ vā bhavissati  dīghajātikena vā upaddavo 
 bhavissatīti saññaṃ katvā pātova kuṇḍakaṃ ādāya udakena 
 temetvā hatthatale pūvaṃ katvā aṅgāresu pacitvā ucchaṅge 
 katvā titthamagge khādissāmīti ghaṭaṃ ādāya titthābhimukhī   
 pāyāsi  Satthāpi gāmaṃ pavisituṃ tameva maggaṃ paṭipajji  Sā 
 satthāraṃ disvā  cintesi  aññesu divasesu satthari diṭṭhepi 
  Footnote     imissaṃpi velāyanti yuttapadena bhavitabbaṃ  
     titthābhimukhinīti bhavitabbaṃ ña  va  
  
  
 page     
 Mama deyyadhammo na hoti  deyyadhamme sati satthāraṃ na passāmi 
 idāni pana me deyyadhammo ca atthi  satthā ca sammukhībhūto 
 sace lūkhaṃ vā paṇītaṃ vāti acintetvā gaṇheyya  dadeyyāhaṃ 
 imaṃ pūvanti cintetvā ghaṭaṃ ekamante nikkhipitvā satthāraṃ 
 vanditvā bhante imaṃ lūkhaṃ dānaṃ paṭiggaṇhantā mama saṅgahaṃ 
 karothāti āha  Satthā ānandattheraṃ oloketvā tena nīharitvā 
 dinnaṃ mahārājadattiyaṃ pattaṃ upanāmetvā pūvaṃ gaṇhi  Puṇṇāpi 
 taṃ satthu patte patiṭṭhapetvā pañcappatiṭṭhitena vanditvā 
 bhante tumhehi diṭṭhadhammoyeva me samijjhatūti āha  Satthā 
 evaṃ hotūti ṭhitakova anumodanaṃ akāsi  Puṇṇāpi cintesi 
 kiñcāpi me satthā saṅgahaṃ karonto pūvaṃ gaṇhi  na pana taṃ 
 khādissati addhā purato kākassa vā sunakhassa vā datvā 
 rañño vā mahāmattassa vā gehaṃ gantvā paṇītabhojanaṃ bhuñjissatīti  
 Satthāpi kinnu kho esā cintesīti tassā cittavāraṃ ñatvā 
 ānandattheraṃ oloketvā nisīdanākāraṃ dassesi  Thero cīvaraṃ 
 paññāpetvā adāsi  Satthā bahinagareyeva nisīditvā  bhattakiccamakāsi  
 Devatā sakalacakkavāḷagabbhe devamanussānaṃ upakappanakaṃ ojaṃ madhupaṭalaṃ 
 viya pīḷetvā tattha pakkhipiṃsu  Puṇṇā ca olokentī aṭṭhāsi  
 Bhattakiccāvasāne thero udakaṃ adāsi  Satthā katabhattakicco 
 puṇṇaṃ āmantetvā kasmā tvaṃ puṇṇe mama sāvake paribhavīti 
 āha  na paribhavāmi bhanteti  atha tayā mama sāvake oloketvā 
  
  
 page     
 Kiṃ kathitanti  ahaṃ tāva iminā dukkhupaddavena niddaṃ na upemi  
 bhadantā kimatthaṃ niddaṃ na upenti  addhā kassaci aphāsukaṃ 
 vā bhavissati  dīghajātikena vā upaddavo bhavissatīti ettakaṃ 
 bhante mayā cintitanti  Satthā tassā vacanaṃ sutvā puṇṇe tvaṃ 
 tāva attano dukkhupaddavena na niddāyasi  mama pana sāvakā 
 sadā jāgariyaṃ anuyuttatāya na niddāyantīti vatvā imaṃ gāthamāha 
        sadā jāgaramānānaṃ       ahorattānusikkhinaṃ 
         nibbānaṃ adhimuttānaṃ       aṭṭhaṃ gacchanti āsavāti  
      Tattha ahorattānusikkhinanti  divā ca rattiñca tisso 
 sikkhā sikkhamānānaṃ  Nibbānaṃ adhimuttānanti  nibbānajjhāsayānaṃ  
 Aṭṭhaṃ gacchantīti  evarūpānaṃ sabbepi āsavā aṭṭhaṃ vināsaṃ 
 natthibhāvaṃ gacchantīti attho  
      Desanāvasāne yathāṭhitāva puṇṇā sotāpattiphale patiṭṭhahi  
 Sampattaparisāyapi sātthikā desanā ahosi  
      Satthā kuṇḍakaaṅgārapūvena bhattakiccaṃ katvā vihāraṃ agamāsi  
 Bhikkhū dhammasabhāyaṃ kathaṃ samuṭṭhāpesuṃ dukkaraṃ āvuso sammāsambuddhena 
 kataṃ puṇṇāya dinnena kuṇḍakaaṅgārapūvena bhattakiccaṃ 
 karontenāti  Satthā āgantvā kāya nuttha bhikkhave etarahi 
 kathāya sannisinnāti pucchitvā  imāya nāmāti vutte  na 
 bhikkhave idāneva  pubbepi mayā imāya dinnaṃ kuṇḍakaṃ 
 paribhuttamevāti vatvā atītaṃ āharitvā 
  
  
 page     
       bhutvā tiṇaparighāsaṃ         bhutvā ācāmakuṇḍakaṃ 
        etante bhojanaṃ āsi      kasmādāni na bhuñjasi  
        yattha posaṃ na jānanti      jātiyā vinayena vā  
        bahu   tattha mahābrahme   api ācāmakuṇḍakaṃ  
        tvañca kho maṃ pajānāsi     yadisāyaṃ hayuttamo 
        jānanto jānamāgamma      na te bhakkhāmi kuṇḍakanti 
 imaṃ kuṇḍakasindhavapotakajātakaṃ   vitthāretvā kathesīti  
                       Puṇṇadāsīvatthu  
                         
                     Atulaupāsakavatthu        
      porāṇametanti imaṃ dhammadesanaṃ satthā jetavane viharanto 
 atulannāma upāsakaṃ ārabbha kathesi  
      So hi sāvatthīvāsī upāsako pañcasataupāsakaparivāro 
 ekadivasaṃ te upāsake ādāya dhammassavanatthāya vihāraṃ gantvā 
 revatattherassa santike dhammaṃ sotukāmo hutvā revatattheraṃ 
 vanditvā nisīdi  So panāyasmā paṭisallānārāmo sīho viya 
 ekacaro tasmā tena saddhiṃ na kiñci kathesi  So ayaṃ thero na 
 kiñci kathesīti kuddho uṭṭhāya sārīputtattherassa santikaṃ gantvā 
  Footnote     pāliyaṃ pahunti dissati       khu  jā        tadaṭṭhakathā       
  
  
 page     
 Ekamantaṃ ṭhito  therena kenatthena āgatatthāti vutte  bhante 
 ahaṃ ime upāsake ādāya dhammassavanatthāya revatattheraṃ upasaṅkamiṃ  
 tassa me thero na kiñci kathesi  sohaṃ tassa kujjhitvā idhāgato 
 dhammaṃ me kathethāti āha  Atha thero tenahi upāsakā nisīdathāti 
 bahukaṃ katvā abhidhammakathaṃ kathesi  Upāsako abhidhammakathā nāma 
 atisaṇhā atisukhumā  thero bahuṃ abhidhammameva kathesi  amhākaṃ 
 iminā ko atthoti kujjhitvā parisaṃ ādāya ānandattherassa 
 santikaṃ agamāsi therenāpi kiṃ upāsakāti vutte  bhante mayaṃ 
 dhammassavanatthāya revatattheraṃ upasaṅkamimhā  tassa santike 
 allāpasallāpamattaṃpi alabhitvā kuddhā sārīputtattherassa santikaṃ 
 āgamimhā    sopi no atisaṇhaṃ bahuṃ abhidhammameva kathesi  iminā 
 amhākaṃ ko atthoti etassāpi kujjhitvā idhāgatamha kathehi 
 no bhante dhammakathanti  tenahi nisīditvā suṇāthāti  Thero tesaṃ 
 suviññeyyaṃ katvā appakameva dhammaṃ kathesi  Te therassāpi 
 kujjhitvā satthu santikaṃ gantvā vanditvā ekamantaṃ nisīdiṃsu  Atha ne 
 satthā āha kasmā upāsakā āgatatthāti  dhammassavanatthāya 
 bhanteti  suto pana vo dhammoti  bhante mayaṃ ādito revatattheraṃ 
 upasaṅkamimhā  so amhehi saddhiṃ na kiñci kathesi  tassa 
 kujjhitvā sārīputtattheraṃ  upasaṅkamimhā  tena no bahu 
 abhidhammo kathito  taṃ asallakkhetvā kujjhitvā ānandattheraṃ 
  Footnote     Sī  Ma  Yu  agamimhā  
  
  
 page     
 Upasaṅkamimhā  tena no appamattakova dhammo kathito  
 tassāpi kujjhitvā idhāgatamhāti  Satthā tassa kathaṃ sutvā 
 atula porāṇato paṭṭhāya āciṇṇamevetaṃ  tuṇhībhūtampi bahukathaṃpi 
 mandakathaṃpi garahantiyeva  ekantaṃ garahitabboyeva hi pasaṃsitabboyeva 
 vā natthi rājānopi ekacce nindanti ekacce pasaṃsanti  
 mahāpaṭhavimpi  candimasuriyepi  ākāsādayopi  catupparisamajjhe 
 nisīditvā dhammaṃ kathentaṃ sammāsambuddhaṃpi ekacce nindanti 
 ekacce pasaṃsanti andhabālānaṃ hi nindā vā pasaṃsā vā appamāṇaṃ 
 paṇḍitena pana medhāvinā nindito nindito nāma  pasaṃsito pasaṃsito 
 nāma hotīti vatvā imā gāthā abhāsi 
          porāṇametaṃ atula       netaṃ ajjatanāmiva  
           nindanti tuṇhīmāsīnaṃ      nindanti bahubhāṇinaṃ  
           mitabhāṇiṃpi nindanti       natthi loke anindito  
           na cāhu na ca bhavissati    na cetarahi vijjati 
           ekantaṃ nindito poso   ekantaṃ vā pasaṃsito 
           yañce viññū pasaṃsanti     anuvicca suve suve 
           acchiddavuttiṃ medhāviṃ     paññāsīlasamāhitaṃ  
           nikkhaṃ jambonadasseva     ko taṃ ninditumarahati  
           devāpi naṃ pasaṃsanti      brahmunāpi pasaṃsitoti  
       Tattha porāṇametanti  purāṇakaṃ etaṃ  Atulāti taṃ upāsakaṃ 
 ālapati  Netaṃ ajjatanāmivāti  idaṃ nindanaṃ vā pasaṃsanaṃ vā ajjatanaṃ 
  
  
 page     
 Adhunā uppannaṃ viya na hoti  Tuṇhīmāsīnampi hi kiṃ eso 
 mūgo viya badhiro viya kiñci ajānanto viya tuṇhī hutvā 
 nisinnoti nindanti  bahubhāṇinaṃpi kiṃ esa vātāhatatālapaṇṇaṃ 
 viya kaṭakaṭāyati  imassa kathāya pariyantoyeva natthīti nindanti  
 mitabhāṇīnaṃpi kiṃ esa suvaṇṇahiraññaṃ viya attano vacanaṃ maññamāno 
 ekaṃ vā dve vā vatvā tuṇhī hotīti nindanti  evaṃ sabbathāpi 
 imasmiṃ loke anindito nāma natthīti attho  Na cāhūti 
 atītepi nāhosi  anāgatepi na bhavissati  Yañce viññūti  
 bālānaṃ nindā vā pasaṃsā vā appamāṇaṃ  yaṃ pana paṇḍitā 
 divase divase anuvicca nindākāraṇaṃ vā pasaṃsākāraṇaṃ vā jānitvā 
  pasaṃsanti  acchiddāya vā sikkhāya acchiddāya vā jīvitavuttiyā 
 samannāgatattā acchiddavuttiṃ dhammojappaññāya samannāgatattā 
 medhāviṃ lokiyalokuttarappaññāya ceva catuppārisuddhisīlena ca 
 samannāgatattā paññāsīlasamāhitaṃ pasaṃsanti  taṃ suvaṇṇadosavirahitaṃ 
 ghaṭṭanamajjanakkhamaṃ jambūnadanikkhaṃ viya ko ninditumarahatīti attho  
 Devāpīti  devāpi paṇḍitamanussāpi taṃ bhikkhuṃ uṭṭhāya thomenti 
 pasaṃsanti  Brahmunāpīti  na kevalaṃ devamanussā  dasasahassacakkavāḷe 
 mahābrahmehipi esa pasaṃsitoyevāti attho  
       Desanāvasāne pañcasatāpi te upāsakā sotāpattiphale 
 patiṭṭhahiṃsūti  
                      Atulaupāsakavatthu  
                        
  
  
 page     
                    Chabbaggiyabhikkhuvatthu        
       kāyappakopanti imaṃ dhammadesanaṃ satthā veḷuvane viharanto 
 chabbaggiye bhikkhū ārabbha kathesi  
       Ekadivasaṃ hi satthā tesaṃ ubhohi hatthehi yaṭṭhiyo gahetvā 
 kaṭṭhapādukaṃ āruyha piṭṭhipāsāṇe caṅkamantānaṃ khaṭakhaṭāti 
 saddaṃ sutvā ānanda kiṃsaddo nāmesoti pucchitvā     bdpicturechabbaggiyānaṃ 
 kaṭṭhapādukaṃ āruyha caṅkamantānaṃ khaṭakhaṭasaddoti sutvā sikkhāpadaṃ 
 paññāpetvā bhikkhunā nāma kāyādīni rakkhituṃ vaṭṭatīti vatvā 
 dhammaṃ desento imā gāthā abhāsi 
         kāyappakopaṃ rakkheyya      kāyena saṃvuto siyā  
          kāyaduccaritaṃ hitvā        kāyena sucaritaṃ care 
          vacīpakopaṃ rakkheyya        vācāya saṃvuto siyā  
          vacīduccaritaṃ hitvā         vācāya sucaritaṃ care 
          manopakopaṃ rakkheyya       manasā saṃvuto siyā  
          manoduccaritaṃ hitvā        manasā sucaritaṃ care 
          kāyena saṃvutā dhīrā       atho vācāya saṃvutā  
          manasā saṃvutā dhīrā        te ve suparisaṃvutāti  
       Tattha kāyappakopanti  tividhaṃ kāyaduccaritaṃ rakkheyya  Kāyena 
 saṃvutoti  kāyadvāre duccaritappavesanaṃ nivāretvā saṃvuto pihitadvāro 
 siyā yasmā pana kāyaduccaritaṃ hitvā kāyasucaritaṃ caranto ubhayaṃpetaṃ 
  
  
 page     
 Karoti tasmā kāyaduccaritaṃ hitvā kāyena sucaritaṃ careti vuttaṃ  
 Anantaragāthāsupi eseva nayo  Kāyena saṃvutā dhīrāti  ye paṇḍitā 
 pāṇātipātādīni akarontā kāyena saṃvutā nāma  musāvādādīni 
 akarontā vācāya saṃvutā nāma  abhijjhādīni asamuṭṭhāpentā 
 manasā saṃvutā nāma te idha lokasmiṃ suparisaṃvutā surakkhitā 
 sugopitā supihitadvārāti attho  
        Desanāvasāne bahū sotāpattiphalādīni pāpuṇiṃsūti  
                      Chabbaggiyabhikkhuvatthu  
                   Kodhavaggavaṇṇanā niṭṭhitā  
                      Sattarasamo vaggo 
 