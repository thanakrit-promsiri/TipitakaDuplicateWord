AṬṬHAKATHĀ Book      PĀḶI ROMAN 
 Dha A   pāpajarāvagga 
  
 Page       
  
 page   
                         Pāpavaggavaṇṇanā 
                       
                     Cūḷekasāṭakavatthu       
      abhittharetha kalyāṇeti imaṃ dhammadesanaṃ satthā jetavane 
 viharanto cūḷekasāṭakabrāhmaṇaṃ ārabbha kathesi  
      Vipassidasabalassa kālasmiṃ hi mahāekasāṭakabrāhmaṇo nāma 
 ahosi  Ayampana etarahi sāvatthiyaṃ cūḷekasāṭako nāma  Tassa hi 
 eko nivāsanasāṭako ahosi  brāhmaṇiyāpi eko ubhinnaṃpi 
 ekameva pārupanaṃ  Bahigamanakāle brāhmaṇo vā brāhmaṇī vā 
 taṃ pārupati  Athekadivasaṃ vihāre dhammassavane ghosite brāhmaṇo 
 āha bhoti dhammassavanaṃ ghositaṃ kiṃ divā dhammassavanaṃ   gamissasi  
 udāhu rattiṃ  pārupanassa hi abhāvena na sakkā amhehi ekato 
 gantunti  Brāhmaṇī sāmi ahaṃ divā gamissāmīti sāṭakaṃ pārupitvā 
 agamāsi  Brāhmaṇo divasabhāgaṃ gehe vītināmetvā rattiṃ gantvā 
 satthu purato nisinno dhammaṃ assosi  Athassa sarīraṃ pharamānā 
 pañcavaṇṇā pīti uppajji  So satthāraṃ pūjitukāmo   hutvā sace 
 imaṃ sāṭakaṃ dassāmi  neva brāhmaṇiyā  na mayhaṃ pārupanaṃ bhavissatīti 
 cintesi  Athassa maccheracittānaṃ sahassaṃ uppajji  punekaṃ saddhācittaṃ 
 uppajji tampi abhibhavantaṃ puna maccherasahassaṃ uppajji  Itissa 
  Footnote     Sī  dhammassavanāYu     pūjetukāmotipi  
  
  
 page   
 Balavamaccheraṃ bandhitvā gaṇhantaṃ viya saddhācittaṃ paṭibāhatiyeva  
 Tassa dassāmi na dassāmīti cintentasseva paṭhamayāmo vītivatto  
 Tato majjhimayāme sampatte tasmiṃpi dātuṃ nāsakkhi  Pacchimayāme 
 sampatte so cintesi mama saddhācittena maccheracittena ca saddhiṃ 
 yujjhantasseva dve yāmā vītivattā  idaṃ mama ettakaṃ maccheracittaṃ 
 vaḍḍhamānaṃ catūhi apāyehi sīsaṃ ukkhipituṃ na dassati  dassāmi sāṭakanti  
 So maccherasahassaṃ abhibhavitvā saddhācittaṃ purecārikaṃ katvā sāṭakaṃ 
 ādāya satthu pādamūle ṭhapetvā jitaṃ me  jitaṃ meti tikkhattuṃ 
 mahāsaddamakāsi  
      Rājā pasenadikosalo dhammaṃ suṇanto taṃ saddaṃ sutvā 
 pucchatha naṃ  kiṃ kira tena jitanti āha  So rājapurisehi pucchito 
 tamatthaṃ ārocesi  Taṃ sutvā rājā dukkaraṃ kataṃ brāhmaṇena  
 saṅgahamassa karissāmīti ekaṃ sāṭakayugaṃ dāpesi  So tampi 
 tathāgatasseva adāsi  Puna rājā dve cattāri aṭṭha soḷasāti 
 dviguṇaṃ katvā dāpesi  So tānipi tathāgatasseva adāsi  Athassa 
 rājā dvattiṃsayugāni dāpesi  Brāhmaṇo attano aggahetvā 
 laddhaṃ laddhaṃ vissajjesiyevāti vādavimocanatthaṃ tato ekaṃ yugaṃ 
 attano ekaṃ brāhmaṇiyāti dve yugāni gahetvā tiṃsa yugāni 
 tathāgatasseva adāsi  Rājā pana  tasmiṃ sattakkhattumpi dadante  puna 
 dātukāmova ahosi  Pubbe mahāekasāṭako catusaṭṭhiyā sāṭakayugesu 
 dve aggahesi  Ayampana dvattiṃsayugaladdhakāle dve aggahesi  Rājā 
  
  
 page   
 Rājapurise āṇāpesi dukkaraṃ bhaṇe brāhmaṇena kataṃ  antepure 
 mama dve kambale āharāpeyyāthāti    Te tathā kariṃsu  Rājā 
 satasahassagghanake dve kambale tassa dāpesi  Brāhmaṇo na ime 
 mama sarīre upayogaṃ arahanti  buddhasāsanasseva te anucchavikāti ekaṃ 
 kambalaṃ antogandhakuṭiyaṃ satthu sayanassa upari vitānaṃ katvā bandhi  
 ekaṃ attano ghare nibaddhaṃ bhuñjantassa bhikkhuno bhattakiccaṭaṭhāne 
 vitānaṃ katvā bandhi  Rājā sāyaṇhasamaye satthu santikaṃ gantvā 
 kambalaṃ sañjānitvā bhante kena pūjā katāti pucchitvā  
 ekasāṭakenāti vutte  brāhmaṇo mama pasādaṭṭhāneyeva pasīdatīti 
 cattāro hatthī cattāro asse cattāri kahāpaṇasahassāni catasso 
 itthiyo catasso dāsiyo cattāro purise cattāro gāmavareti evaṃ 
 yāva sabbasatā cattāri cattāri katvā sabbacatukkaṃ nāmassa dāpesi  
      Bhikkhū dhammasabhāyaṃ kathaṃ samuṭaṭhāpesuṃ aho acchariyaṃ cūḷekasāṭakassa 
 kammaṃ  muhuttameva sabbacatukkaṃ labhi  idāneva khettaṭṭhāne katena 
 kalyāṇakammena ajjeva vipāko dinnoti  Satthā āgantvā kāya 
 nuttha bhikkhave etarahi kathāya sannisinnāti pucchitvā  imāya 
 nāmāti vutte  bhikkhave sacāyaṃ ekasāṭako paṭhamayāme mayhaṃ dātuṃ 
 asakkhissa  sabbasoḷasakaṃ alabhissa sace majjhimayāme dātuṃ asakkhissa  
 sabbaṭṭhakaṃ alabhissa balavapaccūse dinnattā panesa sabbacatukkaṃ labhi 
 kalyāṇakammaṃ karontena hi uppannacittaṃ ahāpetvā taṃkhaṇaññeva 
  Footnote     āhareyyāthāti yuttataraṃ  
  
  
 page   
 Kātabbaṃ  dandhaṃ kataṃ kusalaṃ hi sampattiṃ dadamānaṃ dandhameva dadāti 
 tasmā cittuppādasamanantarameva kalyāṇakammaṃ kātabbanti vatvā 
 anusandhiṃ ghaṭetvā dhammaṃ desento imaṃ gāthamāha 
         abhittharetha kalyāṇe      pāpā cittaṃ nivāraye  
          dandhaṃ hi karato puññaṃ      pāpasmiṃ ramatī manoti  
      Tattha abhittharethāti  turitaturitaṃ sīghasīghaṃ kareyyāti attho  
 Gihinā hi  salākabhattadānādīsu kiñcideva kusalaṃ karissāmīti citte 
 uppanne  yathā aññe okāsaṃ na labhanti  evaṃ ahaṃ pure ahaṃ 
 pureti turitaturitameva kātabbaṃ  Pabbajitena vā upajjhāyavattādīni 
 karontena aññassa okāsaṃ adatvā ahaṃ pure ahaṃ pureti 
 turitaturitameva kātabbaṃ  Pāpā cittanti  kāyaduccaritādito pana 
 pāpakammato akusalacittuppādato vā sabbaṭṭhāne cittaṃ nivāraye  
 Dandhaṃ hi karatoti  yo pana dassāmi  karissāmi  sampajjissati 
 nu kho me noti evaṃ cikkhalamaggena gacchanto viya dandhaṃ puññaṃ 
 karoti  tassa ekasāṭakassa viya maccherasahassaṃ pāpaṃ okāsaṃ 
 labhati  Athassa pāpasmiṃ ramati mano  Kusalakammakaraṇakāleyeva hi 
 cittaṃ kusalakamme ramati  tato muccitvā pāpaninnameva hotīti  
         Gāthāpariyosāne bahū sotāpattiphalādīni pāpuṇiṃsūti  
                      Cūḷekasāṭakavatthu  
                        
  
  
 page   
                    Seyyasakattheravatthu       
      pāpañce puriso kayirāti imaṃ dhammadesanaṃ satthā jetavane 
 viharanto seyyasakattheraṃ ārabbha kathesi  
      So kira loḷudāyittherassa   saddhivihāriko attano anabhiratiṃ 
 tassa ārocetvā tena paṭhamasaṅghādisesakamme samādapito 
 uppannuppannāya anabhiratiyā taṃ kammamakāsi  Satthā tassa kiriyaṃ 
 sutvā taṃ pakkosāpetvā evaṃ kira tvaṃ karosīti pucchitvā  
 āma bhanteti vutte  kasmā bhāriyaṃ kammaṃ akāsi  ananucchavikaṃ 
 moghapurisāti nānappakārato garahitvā sikkhāpadaṃ paññāpetvā 
 evarūpaṃ hi kammaṃ diṭṭhadhammepi samparāyepi dukkhasaṃvattanikameva 
 hotīti vatvā anusandhiṃ ghaṭetvā dhammaṃ desento imaṃ gāthamāha 
        pāpañce puriso kayirā    na naṃ kayirā punappunaṃ  
        na tamhi chandaṃ kayirātha      dukkho pāpassa uccayoti  
      Tassattho sace puriso sakiṃ pāpakammaṃ kareyya  taṃkhaṇaññeva 
 paccavekkhitvā idaṃ appaṭirūpaṃ oḷārikanti na naṃ kayirā punappunaṃ  
 yopi tamhi chando vā ruci vā uppajjeyya  taṃpi vinodetvā 
 na kayirātheva  Kiṃkāraṇā  pāpassa hi uccayo vuḍḍhi idhalokepi 
 paralokepi dukkho dukkhameva āvahatīti  
         Desanāvasāne bahū sotāpattiphalādīni pāpuṇiṃsūti  
                    Seyyasakattheravatthu  
  Footnote     lāḷudāyītipi therassa nāmaṃ  
  
  
 page   
                     Lājadevadhītāvatthu       
        puññañce puriso kayirāti imaṃ dhammadesanaṃ satthā jetavane 
 viharanto lājadevadhītaraṃ ārabbha kathesi  Vatthu rājagahe samuṭṭhitaṃ  
      Āyasmā hi mahākassapo pipphaliguhāyaṃ viharanto jhānaṃ 
 samāpajjitvā sattame divase vuṭṭhāya dibbena cakkhunā bhikkhācāraṭṭhānaṃ 
 olokento ekaṃ sālikkhettapālikaṃ itthiṃ sālisīsāni gahetvā lāje 
 kurumānaṃ disvā saddhā nu kho assaddhāti vīmaṃsitvā saddhāti ñatvā 
 sakkhissati nu kho me saṅgahaṃ kātuṃ noti upadhārento visāradā 
 kuladhītā mama saṅgahaṃ karissati  katvā ca pana mahāsampattiṃ labhissatīti 
 ñatvā cīvaraṃ pārupitvā pattamādāya sālikkhettassa samīpe aṭṭhāsi  
 Kuladhītā theraṃ disvāva pasannacittā pañcavaṇṇāya pītiyā phuṭṭhasarīrā 
 tiṭṭhatha bhanteti vatvā lāje ādāya vegena gantvā therassa patte 
 ākīritvā pañcapatiṭṭhitena vanditvā bhante tumhehi diṭṭhadhammassa 
 bhāginī assanti patthanamakāsi  Thero evaṃ hotūti anumodanaṃ akāsi  
 Sāpi theraṃ vanditvā attanā dinnadānaṃ āvajjamānā nivatti  Tāya ca 
 pana kedāramariyādāya gamanamagge ekasmiṃ bile ghoraviso sappo 
 nipajji  So therassa kāsāya paṭicchannaṃ jaṅghaṃ ḍaṃsituṃ nāsakkhi  Itarā 
 dānaṃ āvajjamānā nivattantī naṃ padesaṃ pāpuṇi  Sappo bilā 
 nikkhamitvā taṃ ḍaṃsitvā tattheva pātesi  Sā pasannena cittena 
 kālaṃ katvā tāvatiṃsabhavane tiṃsayojanike kanakavimāne suttappabuddhā 
 viya sabbālaṅkārapaṭimaṇḍitena tigāvutena attabhāvena nibbatti  
  
  
 page   
      Sā dvādasahatthaṃ ekaṃ dibbavatthaṃ nivāsetvā ekaṃ pārupitvā 
 accharāsahassaparivutā pubbakammaṃ pakāsanatthaṃ suvaṇṇalājabharitena 
 olambantena suvaṇṇasarakena paṭimaṇḍite vimānadvāre ṭhitā attano 
 sampattiṃ oloketvā kinnu kho me katvā ayaṃ sampatti laddhāti 
 dibbena cakkhunā upadhārentī ayyassa me mahākassapattherassa 
 dinnalājanissandena laddhāti aññāsi  Sā evaṃ parittakena 
 kammena evarūpaṃ sampattiṃ labhitvā nadāni mayā pamajjituṃ vaṭṭati  
 ayyassa vattapaṭivattaṃ katvā imaṃ sampattiṃ thāvaraṃ karissāmīti 
 cintetvā pātova kanakamayaṃ sammajjaniñceva kacavarachaḍḍanikañca 
 pacchiṃ ādāya gantvā therassa pariveṇaṃ sammajjitvā pānīyaṃ 
 paribhojanīyaṃ upaṭṭhāpesi  Thero taṃ disvā kenaci daharena vā 
 sāmaṇerena vā vattaṃ kataṃ bhavissatīti sallakkhesi  Sā dutiyadivasepi 
 tathā akāsi  Theropi tatheva sallakkhesi  Tatiyadivase pana thero 
 tassā sammajjanīsaddaṃ sutvā tālacchiddehi ca paviṭṭhaṃ sarīrobhāsaṃ 
 disvā dvāraṃ vivaritvā ko esa sammajjatīti pucchi  ahaṃ bhante 
 tumhākaṃ upaṭṭhāyikā lājadevadhītāti  nanu mayhaṃ evaṃnāmikā 
 upaṭṭhāyikā nāma natthīti  ahaṃ bhante sālikkhettaṃ rakkhamānā 
 lāje datvā pasannacittā nivattantī sappena ḍaṭṭhā kālaṃ katvā 
 tāvatiṃsadevaloke uppannā  mayā ayyaṃ nissāya ayaṃ sampatti 
 laddhā  idānipi tumhākaṃ vattapaṭivattaṃ katvā sampattiṃ thāvaraṃ   
  Footnote     thirantipi  
  
  
 page   
 Karissāmīti āgatamhi bhanteti  hīyopi parepi tayāvetaṃ ṭhānaṃ 
 sammajjitaṃ  tayāva pānīyaṃ paribhojanīyaṃ upaṭṭhāpitanti  āma bhanteti  
 apehi devadhīte  tayā kataṃ vattaṃ kataṃ hotu  ito paṭṭhāya imaṃ 
 ṭhānaṃ mā āgamīti  bhante mā maṃ nāsetha  tumhākaṃ vattaṃ katvā 
 sampattiṃ me thiraṃ kātuṃ dethāti  apehi devadhīte  mā me anāgate 
 cittavījaniṃ gahetvā nisinnehi dhammakathikehi mahākassapattherassa kira 
 ekā devadhītā āgantvā vattapaṭivattaṃ katvā pānīyaṃ paribhojanīyaṃ 
 upaṭṭhāpetīti   vattabbataṃ kari  ito paṭṭhāya idha māgami  paṭikkamāti  
 Sā mā maṃ bhante nāsethāti punappunaṃ yācideva  Thero nāyaṃ 
 mama vacanaṃ suṇātīti cintetvā tava pamāṇaṃ na jānāsīti accharaṃ 
 pahari  Sā tattha saṇṭhātuṃ asakkontī ākāse uppatitvā añjaliṃ 
 paggayha bhante mayā laddhasampattiṃ mā nāsetha  thāvaraṃ kātuṃ 
 dethāti rodantī     ākāse aṭṭhāsi  
      Satthā gandhakuṭiyaṃ nisinnova tassā roditasaddaṃ sutvā obhāsaṃ 
 pharitvā devadhītāya sammukhe nisīditvā kathento viya devadhīte mama 
 puttassa kassapassa saṃvarakaraṇameva bhāro  puññatthikānampana ayaṃ 
 no atthoti sallakakhetvā puññakaraṇameva bhāro  puññakaraṇaṃ 
 hi idha ceva samparāye ca sukhamevāti vatvā anusandhiṃ ghaṭetvā 
 dhammaṃ desento imaṃ gāthamāha 
  Footnote     upaṭṭhāpesīti yuttataraṃ     Yu  etthantare paridevantīti atthi  
  
  
 page   
         puññañce puriso kayirā      kayirāthenaṃ punappunaṃ  
          tamhi chandaṃ kayirātha         sukho puññassa uccayoti  
      Tassattho sace puriso puññaṃ kareyya  ekavāraṃ me 
 puññaṃ kataṃ  alaṃ ettāvatāti anoramitvā punappunaṃ karotha    
 tassa karaṇakkhaṇepi tamhi puññe chandaṃ ruciṃ ussāhaṃ karotheva  
 Kiṃkāraṇā  sukho puññassa uccayoti  puññassa hi uccayo vuḍḍhi 
 Idhalokaparalokasukhāvahanato sukhoti  
      Desanāvasāne sā devadhītā pañcacattāḷīsayojanamatthake ṭhitāva 
 sotāpattiphalaṃ pāpuṇīti  
                      Lājadevadhītāvatthu  
                       
                     Anāthapiṇḍikavatthu       
      pāpopi passatī bhadranti imaṃ dhammadesanaṃ satthā jetavane 
 viharanto anāthapiṇḍikaṃ ārabbha kathesi  
      Anāthapiṇḍiko hi vihārameva uddissa catupaññāsakoṭidhanaṃ 
 buddhasāsane vikīritvā  satthari jetavane viharante  devasikaṃ tīṇi 
 mahāupaṭṭhānāni gacchati  gacchanto ca kiṃ nu kho ādāya āgatoti 
 sāmaṇerā vā daharā vā hatthaṃpi me olokeyyunti tucchahattho 
 nāma na gatapubbo  pāto gacchanto yāguṃ gāhāpetvāva gacchati  
  Footnote     Sī  Yu  karotheva  
  
  
 page    
 Katapātarāso sappinavanītādīni bhesajjāni gāhāpetvā gacchati  
 sāyaṇhasamaye mālāgandhavilepanavatthādīni gāhāpetvā vihāraṃ gacchati  
 evaṃ niccakālameva divase divase dānaṃ datvā sīlaṃ rakkhati  Aparabhāge 
 so dhanakkhayaṃ gacchati  Vohārupajīvinopissa hatthato aṭṭhārasakoṭidhanaṃ 
 iṇaṃ gaṇhiṃsu  Kulasantakāpissa aṭṭhārasa hiraññakoṭiyo nadītīre 
 nidahitvā ṭhapitā  udakena kūle bhinne  mahāsamuddaṃ pavisiṃsu  Evamassa 
 anupubbena dhanaṃ parikkhayaṃ agamāsi  So evaṃbhūtopi saṅghassa dānaṃ 
 detiyeva  paṇītaṃ pana katvā dātuṃ na sakkoti  So ekadivasaṃ  
 satthārā dīyati pana te gahapati kule dānanti vutte  dīyati me 
 bhante kule dānaṃ  tañca kho kaṇājakaṃ bilaṅgadutiyanti āha  Atha naṃ 
 satthā gahapati lūkhaṃ dānaṃ demīti mā cintayi  cittasmiṃ hi paṇīte 
 buddhādīnaṃ dinnadānaṃ lūkhaṃ nāma natthi  apica tvaṃ gahapati aṭṭhannaṃ 
 ariyapuggalānaṃ dānaṃ desi ahampana velāmakāle sakalajambudīpaṃ 
 unnaṅgalaṃ katvā mahādānaṃ pavattayamāno tisaraṇagatampi kañci 
 nālatthaṃ  dakkhiṇeyyā nāma evaṃ dullabhā tasmā lūkhaṃ me dānanti 
 mā cintayīti vatvā velāmasuttamassa   kathesi  
      Athassa dvārakoṭṭhake adhivatthā devatā  satthari ceva sāvakesu ca 
 gehaṃ pavisantesu  tesaṃ tejena saṇṭhātuṃ asakkontī yathā ime 
 imaṃ gehaṃ na pavisanti  tathā gahapatiṃ paribhindissāmīti taṃ vattukāmāpi 
 issarakāle kiñci vattuṃ nāsakkhi  idāni panāyaṃ duggato  gaṇhissati 
  Footnote     aṅ  navaka         
  
  
 page    
 Me vacananti rattibhāge seṭṭhassa sirigabbhaṃ pavisitvā ākāse aṭṭhāsi  
 Atha naṃ seṭṭhī disvā ko esoti pucchi  ahante mahāseṭṭhi 
 catutthadvārakoṭṭhake adhivatthā devatā tuyhaṃ ovādatthāya āgatāti  
 tenahi vadehi devateti  mahāseṭṭhi tayā pacchimakālaṃ anoloketvāva 
 samaṇassa gotamassa sāsane bahudhanaṃ vippakiṇṇaṃ  idāni duggato hutvāpi taṃ 
 na muñcasiyeva  evaṃ vattamāno katipāheneva ghāsacchādanamattampi   
 na labhissasi kinte samaṇena gotamena  atipariccāgato oramitvā 
 kammante payojento kuṭumbaṃ saṇṭhapehīti  ayaṃ me tayā dinno 
 ovādoti  āma mahāseṭṭhīti  gaccha  nāhaṃ tādisīnaṃ satenapi 
 sahassenapi satasahassenapi sakkā kampetuṃ    ayuttante vuttaṃ  kiṃ tayā 
 mama gehe vasamānāya  sīghasīghaṃ me gharā nikkhamāhīti  Sā sotāpannassa 
 ariyasāvakassa vacanaṃ sutvā ṭhātuṃ asakkontī dārake ādāya 
 nikkhami  nikkhamitvā ca pana aññattha vasanaṭṭhānaṃ alabhamānā seṭṭhiṃ 
 khamāpetvā tattheva vasissāmīti cintetvā nagarapariggāhakaṃ devaputtaṃ 
 upasaṅkamitvā attanā katāparādhaṃ ācikkhitvā ehi  maṃ seṭṭhissa 
 santikaṃ netvā khamāpetvā vasanaṭṭhānaṃ dāpehīti āha  So ayuttaṃ 
 tayā vuttaṃ  nāhaṃ tassa santikaṃ gantuṃ ussahāmīti taṃ paṭikkhipi  
 Sā catunnaṃ mahārājānaṃ santikaṃ gantvā tehi   paṭikkhittā sakkaṃ 
 devarājānaṃ upasaṅkamitvā taṃ pavattiṃ ācikkhitvā ahaṃ deva 
 vasanaṭṭhānaṃ alabhamānā dārake hatthena gahetvā anāthā vicarāmi  
  Footnote     Sī  Yu  ghāsacchādanampi     Sī  Yu  harāpetuṃ     Sī  Yu  tehepi  
  
  
 page    
 Vasanaṭṭhānaṃ me dāpehīti suṭṭhutaraṃ yāci  Atha naṃ so āha ahampi 
 tava kāraṇā seṭṭhiṃ vattuṃ na sakkhissāmi  ekampana te upāyaṃ 
 kathessāmīti   sā  sādhu deva kathehīti  gaccha  seṭṭhino āyuttakavesaṃ 
 gahetvā seṭṭhissa hatthato paṇṇaṃ āharāpetvā vohārupajīvīhi 
 gahitaṃ aṭṭhārasakoṭidhanaṃ attano ānubhāvena sodhetvā tucchagabbhe 
 pūretvā  mahāsamuddaṃ paviṭṭhaṃ aṭṭhārasakoṭidhanaṃ atthi  aññampi 
 asukaṭṭhāne nāma assāmikaṃ aṭṭhārasakoṭidhanaṃ atthi  taṃ sabbaṃ 
 saṃharitvā   tassa tucchagabbhe pūretvā idannāma daṇḍakammaṃ katvā 
 khamāpehīti  Sā sādhu devāti vuttanayeneva sabbaṃ   katvā puna 
 tassa sirigabbhaṃ obhāsayamānā ākāse ṭhatvā  ko esoti vutte  
 ahante catutthadvārakoṭṭhake adhivatthā andhabāladevatā  mayā 
 andhabālatāya yaṃ tumhākaṃ santike kathitaṃ  taṃ me khamatha  sakkassa 
 hi me vacanena catupaññāsakoṭidhanaṃ saṃharitvā tucchagabbhapūraṇena   
 daṇḍakammaṃ kataṃ vasanaṭṭhānaṃ alabhamānā kilamāmīti āha  Anāthapiṇḍiko 
 cintesi ayaṃ devatā daṇḍakammaṃ me katanti vadati  attano ca 
 dosaṃ paṭijānāti  sammāsambuddhassa naṃ dassessāmīti  So taṃ satthu 
 santikaṃ netvā tāya katakammaṃ sabbaṃ ārocesi  Devatā satthu pādesu 
 sirasā nipatitvā bhante yaṃ mayā andhabālatāya tumhākaṃ guṇe 
 ajānitvā pāpakaṃ vacanaṃ vuttaṃ  taṃ me khamathāti satthāraṃ khamāpetvā 
 mahāseṭṭhiṃ khamāpesi  Satthā kalyāṇapāpakānaṃ kammānaṃ vipākavaseneva 
  Footnote     Sī  Yu  āharitvā      Sī  Ma  Yu  taṃ sabbaṃ      Sī  Ma  Yu  tucchagabbhapūraṇaṃ  
  
  
 page    
 Seṭṭhiñceva devatañca ovadanto idha gahapati pāpapuggalopi  yāva 
 pāpaṃ na paccati  tāva bhadrāni passati yadā panassa pāpaṃ paccati  
 tadā pāpameva passati bhadrapuggalopi  yāva bhadraṃ na paccati  tāva 
 pāpāni passati  yadā panassa bhadraṃ paccati  tadā bhadrameva passatīti 
 vatvā anusandhiṃ ghaṭetvā dhammaṃ desento imā gāthā abhāsi 
         pāpopi passatī bhadraṃ    yāva pāpaṃ na paccati 
          yadā ca paccatī pāpaṃ    atha  pāpo  pāpāni passati 
          bhadropi passatī pāpaṃ    yāva bhadraṃ na paccati 
          yadā ca paccatī bhadraṃ    atha  bhadro  bhadrāni passatīti  
      Tattha pāpoti  kāyaduccaritādinā pāpakammena yuttapuggalo  
 Sopi hi purimasucaritānubhāvena nibbattaṃ sukhaṃ anubhavamāno bhadraṃpi 
 passati  Yāva pāpaṃ na paccatīti  yāva tassa taṃ pāpakammaṃ 
 diṭṭhadhamme vā samparāye vā vipākaṃ na deti  Yadā panassa taṃ 
 diṭṭhadhamme vā samparāye vā vipākaṃ deti  atha diṭṭhadhamme vividhā 
 kammakaraṇā samparāye ca apāyadukkhaṃ anubhonto so pāpo 
 pāpāniyeva passati  
      Dutiyagāthāya    Kāyasucaritādinā bhadrakammena yutto bhadro  Sopi 
 purimaduccaritānubhāvena nibbattaṃ dukkhaṃ anubhavamāno pāpaṃ passati  
 Yāva bhadraṃ na paccatīti  yāva tassa taṃ bhadrakammaṃ diṭṭhadhamme vā 
 samparāye vā vipākaṃ na deti  Yadā pana taṃ vipākaṃ deti 
  Footnote     Sī  Ma  Yu  dutiyagāthāyapi  
  
  
 page    
 Atha diṭṭhadhamme lābhasakkārādisukhaṃ samparāye ca dibbasampattisukhaṃ 
 anubhavamāno so bhadro bhadrāniyeva passatīti  
      Desanāvasāne sā devatā sotāpattiphale patiṭṭhahi  Sampatta 
 parisāyapi sātthikā dhammadesanā ahosīti  
                      Anāthapiṇḍikavatthu  
                       
                  Asaññataparikkhārabhikkhuvatthu       
        māvamaññetha pāpassāti imaṃ dhammadesanaṃ satthā jetavane 
 viharanto ekaṃ asaññataparikkhāraṃ bhikkhuṃ ārabbha kathesi  
      So kira yaṅkiñci mañcapīṭhādibhedaṃ parikkhāraṃ bahi paribhuñjitvā 
 tattheva chaḍḍeti  Parikkhāro vassenapi ātapenapi upacikādīhipi 
 vinassati  So  bhikkhūhi nanu āvuso parikkhāro nāma paṭisāmetabboti 
 vutte  appakaṃ mayā kataṃ āvuso etaṃ  na etassa cittaṃ atthi  
 natthi cittanti vatvā puna tatheva karoti  Bhikkhū tassa kiriyaṃ 
 satthu ārocesuṃ  Satthā taṃ pakkosāpetvā saccaṃ kira tvaṃ bhikkhu 
 evaṃ karosīti pucchi  So satthārā pucchitopi kimetaṃ bhagavā  
 appakaṃ mayā kataṃ  nāssa cittaṃ atthi  natthi cittanti tatheva 
 avamaññanto āha  Atha naṃ satthā bhikkhūhi evaṃ kātuṃ na vaṭṭati  
 pāpakammaṃ nāma appakanti na avamaññitabbaṃ ajjhokāse ṭhapitaṃ 
 hi vivaṭamukhabhājanaṃ deve vassante kiñcāpi ekabindunā na pūrati  
  
  
 page    
 Punappunaṃ vassante pana pūrateva evameva pāpakammaṃ karonto 
 puggalo anupubbena mahantaṃ pāparāsiṃ karotiyevāti vatvā anusandhiṃ 
 ghaṭetvā dhammaṃ desento imaṃ gāthamāha 
          māvamaññetha pāpassa       na mattaṃ āgamissati  
           udabindunipatena            udakumbhopi pūrati 
           pūrati bālo pāpassa        thokaṃ thokaṃpi   ācinanti  
      Tattha māvamaññethāti na avajāneyya  Pāpassāti pāpaṃ  
 Na mattaṃ āgamissatīti appamattakaṃ me pāpaṃ kataṃ  kadā etaṃ 
 vipaccissatīti evaṃ pāpaṃ nāvajāneyyāti attho  Udakumbhopīti  
 deve vassante mukhaṃ vivaritvā ṭhapitaṃ yaṅkiñci kulālabhājanaṃ yathā 
 ekekassāpi udakabinduno nipātena anupubbena pūrati evaṃ 
 bālapuggalo thokaṃ thokampi pāpaṃ ācinanto     vaḍḍhento pāpassa 
 pūratiyevāti attho  
      Desanāvasāne bahū sotāpattiphalādīni pāpuṇiṃsu  Satthāpi 
 ajjhokāse seyyaṃ santharitvā paṭipākatikaṃ akaronto idannāma 
 āpajjatīti sikkhāpadaṃ paññāpesīti  
                   Asaññataparikkhārabhikkhuvatthu  
                     
  Footnote     Sī  Yu  thokathokampi      Sī  Yu  etthantare karontoti atthi  
  
  
 page    
                   Biḷālapadakaseṭṭhivatthu        
        māvamaññetha puññassāti imaṃ dhammadesanaṃ satthā jetavane 
 viharanto biḷālapadakaseṭṭhiṃ ārabbha kathesi  
      Ekasmiṃ hi samaye sāvatthīvāsino vaggabandhena   buddhappamukhassa 
 bhikkhusaṅghassa dānaṃ denti  Athekadivasaṃ satthā anumodanaṃ karonto 
 evamāha upāsakā idhekacco attanā dānaṃ deti  paraṃ na samādapeti  
 so nibbattanibbattaṭṭhāne bhogasampadaṃ labhati  no parivārasampadaṃ  ekacco 
 attanā dānaṃ na deti  paraṃ samādapeti  so nibbattanibbattaṭṭhāne 
 parivārasampadaṃ labhati  no bhogasampadaṃ ekacco attanā ca dānaṃ 
 na deti parañca na samādapeti  so nibbattanibbattaṭṭhāne no   
 bhogasampadaṃ labhati  no parivārasampadaṃ vighāsādo hutvā vicarati 
 ekacco attanā ca dānaṃ deti parañca samādapeti so 
 nibbattanibbattaṭṭhāne bhogasampadañca labhati parivārasampadañcāti  
 Atheko paṇḍitapuriso taṃ dhammadesanaṃ sutvā aho acchariyamidaṃ 
 kāraṇaṃ  ahandāni ubhayasampattisaṃvattanikaṃ kammaṃ karissāmīti cintetvā 
 satthāraṃ uṭṭhāya gamanakāle āha bhante sve amhākaṃ bhikkhaṃ 
 gaṇhathāti  kittakehi pana te bhikkhūhi atthoti  sabbehi bhikkhūhi 
 bhanteti  Satthā adhivāsesi  Sopi gāmaṃ pavisitvā ammatātā 
 mayā svātanāya buddhappamukho bhikkhusaṅgho nimantito  yo yattakānaṃ 
 bhikkhūnaṃ sakkoti  so tattakānaṃ yāguādīnaṃ atthāya taṇḍulādīni 
  Footnote     Sī  Yu  vaggabandhanena      Sī  yu na  
  
  
 page    
 Detu ekasmiṃ ṭhāne pacāpetvā dānaṃ dassāmāti ugghosento 
 vicari  Atha naṃ eko seṭṭhī attano āpaṇadvāraṃ sampattaṃ disvā 
 ayaṃ attano pahonake bhikkhū animantetvā sakalagāmaṃ samādapento 
 vicaratīti kujjhitvā tayā gahitabhājanaṃ āharāti tīhi aṅgulīhi 
 gahetvā thoke taṇḍule adāsi  tathā mugge tathā māseti  So 
 tato paṭṭhāya biḷālapadakaseṭṭhī nāma jāto  Sappiphāṇitādīni 
 dentopi karaṇḍakakaṇṇikaṃ kuṭe pakkhipitvā ekato naṃ   katvā 
 binduṃ binduṃ paggharāpento thokameva adāsi  Upāsako avasesehi 
 dinnaṃ ekato katvā iminā dinnaṃ visuṃyeva aggahesi  So seṭṭhī 
 tassa kiriyaṃ disvā kiṃ nu kho esa mayā dinnaṃ visuṃ gaṇhātīti 
 cintetvā tassa pacchato ekaṃ cūḷupaṭṭhākaṃ pahiṇi gaccha  yaṃ 
 esa karoti  taṃ jānāhīti  So gantvā seṭaṭhissa mahapphalaṃ hotūti 
 yāgubhattapūvānaṃ atthāya ekaṃ dve taṇḍule pakkhipitvā muggamāsepi 
 telaphāṇitādibindūnipi sabbabhājanesu pakkhipi  Cūḷupaṭṭhāko gantvā 
 seṭṭhissa ārocesi  Taṃ sutvā seṭṭhī cintesi sace me so 
 parisamajjhe avaṇṇaṃ bhāsissati  mama nāme gahitamatteyeva naṃ 
 paharitvā māressāmīti nivāsanantare churikaṃ bandhitvā punadivase 
 gantvā bhattagge aṭṭhāsi  So puriso buddhappamukhaṃ bhikkhusaṅghaṃ 
 parivisitvā bhagavantaṃ āha bhante mayā mahājanaṃ samādapetvā 
 idaṃ dānaṃ dinnaṃ  tattha samādapitā manussā attano balena bahūnipi 
  Footnote     Sī  Yu  koṇaṃ  
  
  
 page    
 Thokānipi taṇḍulādīni adaṃsu tesaṃ sabbesaṃ mahapphalaṃ hotūti  Taṃ 
 sutvā seṭṭhī cintesi ahaṃ asukena nāma accharāya gaṇhitvā 
 taṇḍulādīni dinnānīti mama nāme gahitamatte imaṃ māressāmīti 
 āgato  ayampana sabbasaṅgāhikaṃ katvā yehipi nāḷikādīhi minitvā 
 dinnaṃ  yehipi accharāya gahetvā dinnaṃ  sabbesaṃ mahapphalaṃ hotūti 
 vadati  sacāhaṃ evarūpaṃ na khamāpessāmi  devadaṇḍo me matthake 
 patissatīti  So tassa pādamūle nipajjitvā khamāhi me sāmīti 
 āha  kimidanti ca tena puṭṭho sabbantaṃ pavattiṃ ārocesi  Taṃ 
 kiriyaṃ disvā satthā kimidanti dānaveyyāvaṭikaṃ pucchi  So 
 atītadivasato paṭṭhāya sabbaṃ taṃ pavattiṃ ārocesi  Atha naṃ satthā 
 evaṃ kira seṭṭhīti pucchitvā  āma bhanteti vutte  upāsaka 
 puññaṃ nāma appakanti na avamaññitabbaṃ  mādisabuddhappamukhassa 
 bhikkhusaṅghassa dānaṃ datvā appakanti na avamaññitabbaṃ  paṇḍita 
 purisā hi puññaṃ karontā vivaṭamukhabhājanaṃ viya udakena anukkamena 
 puññena pūrantiyevāti vatvā anusandhiṃ ghaṭetvā dhammaṃ desento 
 imaṃ gāthamāha 
         māvamaññetha puññassa   na mattaṃ āgamissati  
          udabindunipātena      udakumbhopi pūrati  
          pūrati dhīro puññassa    thokaṃ thokaṃpi ācinanti  
      Tassattho paṇḍitamanusso puññaṃ katvā appamattakaṃ mayā 
 puññaṃ kataṃ  na mattaṃ vipākavasena āgamissati  evaṃ parittakaṃ kammaṃ 
  
  
 page    
 Kahaṃ maṃ dakkhissati  ahaṃ vā taṃ kahaṃ dakkhissāmi  kadā etaṃ vipaccissatīti 
 evaṃ puññaṃ māvamaññetha na avajāneyya  Yathā hi nirantaraṃ 
 udakabindunipātena vivaritvā ṭhapitaṃ kulālabhājanaṃ pūrati  evaṃ 
 dhīro paṇḍitapuriso thokaṃ thokampi puññaṃ ācinanto puññassa 
 pūratīti  
      Desanāvasāne so seṭṭhī sotāpattiphalaṃ pāpuṇi  Sampattaparisāyapi 
 sātthikā dhammadesanā ahosīti  
                     Biḷālapadakaseṭṭhivatthu  
                     
                    Mahādhanavāṇijavatthu        
        vāṇijova bhayaṃ magganti imaṃ dhammadesanaṃ satthā jetavane 
 viharanto mahādhanavāṇijaṃ ārabbha kathesi  
      Tassa kira vāṇijassa gehe pañcasatā corā otāraṃ 
 gavesamānā  otāraṃ  na labhiṃsu  Aparena samayena so vāṇijo 
 pañcasakaṭasatāni bhaṇḍassa pūretvā bhikkhūnaṃ ārocāpesi ahaṃ 
 asukaṭṭhānannāma vaṇijjāya gacchāmi  ye ayyā taṃ ṭhānaṃ gantukāmā  
 te nikkhamantu  magge bhikkhāya na kilamissantīti  Taṃ sutvā pañcasatā 
 bhikkhū tena saddhiṃ maggaṃ paṭipajjiṃsu  Tepi corā so kira 
 vāṇijo   nikkhantoti gantvā aṭaviyaṃ aṭṭhaṃsu  Vāṇijopi gantvā 
  Footnote     Sī  Yu  vaṇijjāYu  
  
  
 page    
 Aṭavīmukhe ekasmiṃ gāme nivāsaṃ gahetvā dve tayo divase 
 goṇasakaṭādīni saṃvidahati    tesampana bhikkhūnaṃ nibaddhaṃ bhikkhaṃ detiyeva  
 Corā  tasmiṃ aticirāyante  gaccha  tassa nikkhamanadivasaṃ ñatvā ehīti 
 ekaṃ purisaṃ pahiṇiṃsu  So taṃ gāmaṃ gantvā ekaṃ sahāyakaṃ pucchi 
 kadā vāṇijo nikkhamissatīti  So dvīhatīhaccayenāti vatvā 
 kimatthampana pucchasīti āha  Athassa so mayaṃ pañcasatā corā 
 etassa atthāya aṭaviyaṃ ṭhitāti ācikkhi  Itaro tenahi gaccha  
 sīghaṃ nikkhamissatīti taṃ uyyojetvā kinnu kho core vāremi udāhu 
 vāṇijanti cintetvā kiṃ me corehi  vāṇijaṃ nissāya pañcasatā 
 bhikkhū jīvanti  vāṇijassa saññaṃ dassāmīti tassa santikaṃ gantvā 
 kadā gamissathāti pucchitvā  tatiyadivaseti vutte  mayhaṃ vacanaṃ 
 karotha  aṭaviyaṃ kira tumhākaṃ atthāya pañcasatā corā ṭhitā  
 mā tāva gamitthāti  tvaṃ kathaṃ jānāsīti  tesaṃ antare mama 
 sahāyo atthi  tassa me kathāya ñātanti  tenahi kiṃ me etto 
 gatena  nivattitvā gehameva gamissāmīti  Tasmiṃ cirāyante puna tehi 
 corehi pahito puriso āgantvā taṃ sahāyakaṃ pucchitvā taṃ pavattiṃ 
 sutvā nivattitvā kira gehameva gamissatīti gantvā corānaṃ 
 ārocesi  Taṃ sutvā corā tato nikkhamitvā itarasmiṃ magge aṭṭhaṃsu  
 Tasmiṃ cirāyante punapi te corā sahāyakassa santike purisaṃ pesesuṃ  
 So tesaṃ tattha ṭhitabhāvaṃ ñatvā puna vāṇijassa ārocesi  Vāṇijo 
  Footnote     saṃvidahi  
  
  
 page    
 idhāpi me vekallaṃ natthi  evaṃ sante neva etto gamissāmi  
 na ito  idheva bhavissāmīti bhikkhūnaṃ santikaṃ gantvā āha bhante 
 corā kira maṃ vilumpitukāmā magge ṭhatvā idāni puna nivattissatīti 
 sutvā itarasmiṃ magge ṭhitā  ahaṃ etto vā ito vā agantvā 
 thokaṃ idheva bhavissāmi bhadantā idha vasitukāmā vasantu  gantukāmā 
 attano ruciyā gacchantūti  Bhikkhū evaṃ sante mayaṃ nivattissāmāti 
 vāṇijaṃ āpucchitvā punadivase sāvatthiṃ gantvā satthāraṃ vanditvā 
 nisīdiṃsu  Satthā kiṃ bhikkhave mahādhanavāṇijena saddhiṃ na gamitthāti 
 pucchitvā  āma bhante  mahādhanavāṇijassa vilumpanatthāya dvīsupi 
 maggesu corā pariyuṭṭhiṃsu  tena so tattheva ṭhito  mayampana taṃ 
 āpucchitvā āgatāti vutte  bhikkhave mahādhanavāṇijo corānaṃ 
 atthitāya maggaṃ parivajjeti jīvitukāmopi puriso halāhalaṃ visaṃ 
 parivajjeti bhikkhunāpi tayo bhavā corehi pariyuṭṭhitamaggasadisāti 
 ñatvā pāpaṃ parivajjetuṃ vaṭṭatīti vatvā anusandhiṃ ghaṭetvā dhammaṃ 
 desento imaṃ gāthamāha 
         vāṇijova bhayaṃ maggaṃ    appasattho mahaddhano 
          visaṃ jīvitukāmova      pāpāni parivajjayeti  
      Tattha bhayanti  bhāyitabbaṃ  corehi pariyuṭṭhitattā sappaṭibhayanti 
 attho  Idaṃ vuttaṃ hoti yathā mahaddhano vāṇijo appasattho 
 sappaṭibhayaṃ maggaṃ  yathā     jīvitukāmo halāhalaṃ visaṃ parivajjeti evaṃ 
  Footnote     Sī  Yu  etthantare cāti atthi  
  
  
 page    
 Paṇḍito bhikkhu appamattakānipi pāpāni parivajjeyyāti  
      Desanāvasāne te bhikkhū saha paṭisambhidāhi arahattaṃ pāpuṇiṃsu  
 Sampattamahājanassāpi sātthikā dhammadesanā ahosīti  
                      Mahādhanavāṇijavatthu  
                        
                     Kukkuṭamittavatthu        
      pāṇimhi ce vaṇo nāssāti imaṃ dhammadesanaṃ satthā veḷuvane 
 viharanto kukkuṭamittannāma nesādaṃ ārabbha kathesi  
      Rājagahe kirekā seṭṭhidhītā vayappattā sattabhūmikassa 
 pāsādassa uparigabbhe ārakkhaṇatthāya ekaṃ paricārikaṃ datvā 
 mātāpitūhi vāsiyamānā ekadivasaṃ sāyaṇhasamaye vātapānena 
 antaravīthiṃ olokentī pañca pāsasatāni pañca ca sūlasatāni ādāya 
 mige vadhitvā jīvamānaṃ ekaṃ kukkuṭamittaṃ nāma nesādaṃ pañca 
 migasatāni vadhitvā tesaṃ maṃsena mahāsakaṭaṃ pūretvā sakaṭadhūre 
 nisīditvā maṃsaṃ vikkīṇanatthāya nagaraṃ pavisantaṃ disvā tasmiṃ 
 paṭibaddhacittā hutvā paricārikāya hatthe paṇṇākāraṃ datvā 
 gaccha  etassa paṇṇākāraṃ datvā gamanakālaṃ ñatvā ehīti 
 pesesi  Sā gantvā tassa paṇṇākāraṃ datvā pucchi kadā 
 gamissasīti  ajja maṃsaṃ vikkīṇitvā pātova asukadvārena nāma 
 nikkhamitvā gamissāmīti  Sā tena kathitaṃ kathaṃ sutvā āgantvā 
  
  
 page    
 Tassā ārocesi  Seṭṭhidhītā attanā gahetabbayuttakaṃ vatthābharaṇajātaṃ 
 saṃvidahitvā pātova malinavatthaṃ nivāsetvā kuṭaṃ ādāya dāsīhi saddhiṃ 
 udakatitthaṃ gacchantī viya nikkhamitvā taṃ ṭhānaṃ gantvā tassāgamanaṃ 
 olokentī aṭṭhāsi  Sopi pātova sakaṭaṃ pājento nikkhami  Sāpi 
 tassa pacchato pāyāsi  So taṃ disvā ahaṃ taṃ asukassa nāma 
 dhītāti na jānāmi  mā maṃ anubandhi ammāti āha  na maṃ tvaṃ 
 pakkosasi  ahaṃ attano dhammatāya āgacchāmi  tvaṃ tuṇhī hutvā 
 attano sakaṭaṃ pājehīti  So punappunaṃ taṃ nivāresiyeva  Atha naṃ sā 
 āha siriṃ nāma attano santikaṃ āgacchantiṃ nivāretuṃ na vaṭaṭatīti  
 So tassā nissaṃsayena attano āgamanaṃ ñatvā taṃ sakaṭaṃ āropetvā 
 agamāsi  Tassā   mātāpitaro itocito ca pariyesāpetvā apassantā 
 matā bhavissatīti matakabhattaṃ kariṃsu  Sāpi tena saddhiṃ saṃvāsamanvāya 
 paṭipāṭiyā satta putte vijāyitvā te vayappatte gharabandhanena bandhi  
      Ekadivasaṃ   satthā paccūsasamaye lokaṃ volokento kukkuṭamittaṃ 
 saputtaṃ sasuṇisaṃ attano ñāṇajālassa anto paviṭṭhaṃ disvā 
 kinnu kho etanti upadhārento tesaṃ     sotāpattimaggassa upanissayaṃ 
 disvā pātova pattacīvaramādāya tassa pāsaṭṭhānaṃ agamāsi  
 Taṃdivasaṃ pāse bandho ekamigopi nāhosi  Satthā tassa pāsamūle 
 padavalañjaṃ dassetvā purato ekassa gumbassa heṭṭhāchāyāya nisīdi  
 Kukkuṭamitto pātova dhanuṃ ādāya pāsaṭṭhānaṃ gantvā ādito 
  Footnote     Sī  Yu  tassāpi     Sī  Yu  athekadivasaṃ     Sī  Yu  etthantare 
  paṇṇarasannampīti atthi  
  
  
 page    
 Paṭṭhāya pāse olokayamāno pāse baddhaṃ ekampi migaṃ adisvā 
 satthu padavalañjaṃ addasa  Athassa etadahosi ko mayhaṃ baddhamige 
 mocento vicaratīti  So satthari āghātaṃ bandhitvā gacchanto gumbamūle 
 nisinnaṃ satthāraṃ disvā iminā mama migā mocitā  māressāmi 
 nanti dhanuṃ ākaḍḍhi  Satthā dhanuṃ ākaḍḍhituṃ datvā vissajjetuṃ 
 nādāsi  So saraṃ vissajjetumpi oropetumpi asakkonto phāsukāhi 
 bhijjantīhi viya mukhato kheḷena paggharantena kilantarūpo aṭṭhāsi  
 Athassa puttā gehaṃ gantvā pitā no cirāyati kiṃ nukhoti vatvā 
 gacchatha tātā pitu santikanti mātarā pesitā dhanūni ādāya 
 gantvā pitaraṃ tathāṭhitaṃ disvā ayaṃ no pitu paccāmitto 
 bhavissatīti sattapi janā dhanūni ākaḍḍhitvā buddhānubhāvena  yathā 
 nesaṃ pitā ṭhito  tatheva aṭṭhaṃsu  Atha nesaṃ mātā kiṃ nu kho 
 pitā puttā cirāyantīti sattahi suṇisāhi saddhiṃ gantvā te 
 tathāṭhite disvā kassa nu kho ime dhanūni ākaḍḍhitvā ṭhitāti 
 olokentī satthāraṃ disvā bāhā paggayha mā me pitaraṃ nāsetha  
 mā me pitaraṃ nāsethāti mahāsaddamakāsi  Kukkuṭamitto taṃ saddaṃ 
 sutvā cintesi naṭṭho vatamhi  sasuro kira me esa  aho mayā 
 bhāriyaṃ kammaṃ katanti  Puttāpissa ayyako kira no esa  aho 
 bhāriyaṃ kammanti cintayiṃsu  Kukkuṭamitto ayaṃ sasuro meti mettacittaṃ 
 upaṭṭhapesi  Puttāpissa ayyako noti mettacittaṃ upaṭṭhapesuṃ  
 Atha nesaṃ mātā seṭṭhidhītā khippaṃ dhanūni chaḍḍetvā pitaraṃ me 
  
  
 page    
 Khamāpethāti āha  Satthā tesaṃ muducittaṃ   ñatvā dhanuṃ otāretuṃ 
 adāsi  Te sabbe satthāraṃ vanditvā khamatha no bhanteti khamāpetvā 
 ekamantaṃ nisīdiṃsu  Atha nesaṃ satthā anupubbīkathaṃ kathesi  Desanāvasāne 
 kukkuṭamitto saddhiṃ puttehi ceva suṇisāhi ca attapañcadasamo 
 sotāpattiphale patiṭṭhahi  Satthā piṇḍāya caritvā pacchābhattaṃ vihāraṃ 
 agamāsi  Atha naṃ ānandatthero pucchi ajja bhante kahaṃ gamitthāti  
 kukkuṭamittassa santikaṃ ānandāti  pāṇātipātakammassa vo bhante 
 akārako katoti  āma ānanda  so attapañcadasamo acalasaddhāya 
 patiṭṭhāya tīsu ratanesu nikkaṅkho hutvā pāṇātipātakammassa akārako 
 jātoti  Bhikkhū āhaṃsu nanu bhante bhariyāpissa atthīti  āma bhikkhave  
 sā kulagehe kumārikāva hutvā sotāpattiphalaṃ pattāti  Bhikkhū 
 kathaṃ samuṭṭhāpesuṃ kukkuṭamittassa kira bhariyā kumārikakāleyeva 
 sotāpattiphalaṃ patvā tassa gehaṃ gantvā satta putte labhi  sā 
 ettakaṃ kālaṃ sāmikena dhanuṃ āhara sare āhara sattiṃ āhara 
 sūlaṃ āhara jālaṃ āharāti vuccamānā tāni adāsi  so tāya 
 dinnāni ādāya gantvā pāṇātipātaṃ karoti    kiṃ nu kho 
 sotāpannāpi pāṇātipātaṃ karontīti  Satthā āgantvā kāya nuttha 
 bhikkhave etarahi kathāya sannisinnāti pucchitvā  imāya nāmāti 
 vutte  na bhikkhave sotāpannā pāṇātipātaṃ karonti  sā pana 
 sāmikassa vacanaṃ karomīti tathā akāsi  idaṃ gahetvā esa gantvā 
  Footnote     muducittatanti padena bhavitabbaṃ      akāsīti  yuttataraṃ  
  
  
 page    
 Pāṇātipātaṃ karotūti tassā cittaṃ natthi pāṇitalasmiṃ hi vaṇe 
 asati visaṃ gaṇhantassa taṃ visaṃ anuḍahituṃ na sakkoti evameva 
 akusalacetanāya abhāvena pāpaṃ akarontassa dhanuādīni nīharitvā 
 dadatopi pāpaṃ nāma na hotīti vatvā anusandhiṃ ghaṭetvā dhammaṃ 
 desento imaṃ gāthamāha 
         pāṇimhi ce vaṇo nāssa    hareyya pāṇinā visaṃ  
          nābbaṇaṃ visamanveti        natthi pāpaṃ akubbatoti  
      Tattha nāssāti  na bhaveyya  Hareyyāti  harituṃ sakkuṇeyya  
 Kiṃkāraṇā  yasmā nābbaṇaṃ visamanveti  Abbaṇaṃ hi pāṇiṃ 
 Visaṃ anvetuṃ na sakkoti evameva dhanuādīni nīharitvā dentassāpi 
 akusalacetanāya abhāvena pāpaṃ akubbato pāpaṃ nāma natthi  abbaṇaṃ 
 hi pāṇiṃ visaṃ viya nāssa cittaṃ pāpaṃ anugacchatīti  
        Desanāvasāne bahū sotāpattiphalādīni pāpuṇiṃsu  
      Aparena samayena bhikkhū kathaṃ samuṭṭhāpesuṃ ko nu kho 
 kukkuṭamittassa saputtassa sasuṇisassa sotāpattimaggassa upanissayo  
 kena kāraṇena esa nesādakule nibbattoti  Satthā āgantvā 
 kāya nuttha bhikkhave etarahi kathāya sannisinnāti pucchitvā  imāya 
 nāmāti vutte  bhikkhave atīte kassapadasabalassa dhātucetiyaṃ 
 saṃvidahantā evamāhaṃsu kiṃ nu kho imassa cetiyassa mattikā bhavissati  
 kiṃ udakanti  Atha nesaṃ etadahosi haritālamanosilā mattikā bhavissati  
 tilatelaṃ udakanti  Te haritālamanosilā koṭṭetvā tilatelena 
  
  
 page    
 Saṃsanditvā iṭṭhakāya ghaṭetvā suvaṇṇena khacitvā anto ciniṃsu  Bahimukhe 
 pana ekaghanasuvaṇṇiṭṭhakāva ahesuṃ  Ekekā satasahassagghanikā 
 ahosi  Te  yāva dhātunidhānā cetiye niṭṭhite  cintayiṃsu 
 dhātunidhānakāle bahunā dhanena attho  kannu kho jeṭṭhakaṃ 
 karomāti  Atheko gāmavāsī seṭṭhī ahaṃ jeṭṭhako bhavissāmīti 
 dhātunidhānaṭṭhāne ekaṃ hiraññakoṭiṃ pakkhipi  Taṃ disvā raṭṭhavāsino 
 ayaṃ nagaraseṭṭhī dhanameva saṃharati  evarūpe cetiye jeṭṭhako bhavituṃ 
 na sakkoti  gāmavāsī pana koṭidhanaṃ pakkhipitvā jeṭṭhakova jātoti 
 ujjhāyiṃsu  So tesaṃ kathaṃ sutvā ahaṃ dve koṭiyo datvā jeṭṭhako 
 bhavissāmīti dve koṭiyo adāsi  Itaro ahameva jeṭṭhako bhavissāmīti 
 tisso koṭiyo adāsi  Evaṃ vaḍḍhetvā  nagaravāsī aṭṭha koṭiyo 
 adāsi  Gāmavāsino pana gehe navakoṭidhanameva atthi  nagaravāsino 
 cattāḷīsakoṭidhanaṃ tasmā gāmavāsī cintesi sacāhaṃ nava koṭiyo 
 dassāmi  ayaṃ dasa koṭiyo dassāmīti vakkhati  atha me niddhanabhāvo 
 paññāyissatīti  So evamāha ahaṃ ettakaṃ dhanaṃ dassāmi  saputtadāro ca 
 cetiyassa dāso bhavissāmīti satta putte satta suṇisāyo bhariyañca 
 gahetvā attanā saddhiṃ cetiyassa niyyādesi  Raṭṭhavāsino dhanaṃ 
 nāma sakkā uppādetuṃ  ayampana saputtadāro attānaṃ niyyādesi  
 ayameva jeṭṭhako hotūti taṃ jeṭṭhakaṃ kariṃsu  Iti te soḷasapi janā 
 cetiyassa dāsā ahesuṃ  Raṭṭhavāsino pana te bhujisse kariṃsu    Evaṃ 
  Footnote     Sī  Yu  akaṃsu  
  
  
 page    
 Santepi cetiyameva paṭijaggitvā yāvatāyukaṃ ṭhatvā tato cutā 
 devaloke nibbattiṃsu  Tesu ekaṃ buddhantaraṃ devaloke vasantesu 
 imasmiṃ buddhuppāde bhariyā tato cavitvā rājagahe seṭṭhino dhītā 
 hutvā nibbatti  Sā kumārikāva hutvā sotāpattiphalaṃ pāpuṇi  
 Adiṭṭhasaccassa pana paṭisandhi nāma bhāriyāti tassā sāmiko 
 samparivattamāno gantvā nesādakule nibbatti  Tassa saha dassaneneva 
 seṭṭhidhītaraṃ pubbasineho ajjhotthari  Vuttampi cetaṃ 
         pubbeva sannivāsena     paccuppannahitena vā 
          evantaṃ jāyate pemaṃ    uppalaṃva yathodaketi  
      Sā pubbasinehena nesādakulaṃ agamāsi  Puttāpissā devalokā 
 cavitvā tassāeva kucchimhi paṭisandhiṃ gaṇhiṃsu  Suṇisāyopissā 
 tattha tattha nibbattitvā vayappattā tesaṃyeva gehaṃ agamaṃsu  Evaṃ 
 te sabbepi tadā cetiyaṃ paṭijaggitvā tassa kammassānubhāvena 
 sotāpattiphalaṃ pattāti  
                       Kukkuṭamittavatthu  
                       
  
  
 page    
                    Kokasunakhaluddakavatthu        
        yo appaduṭṭhassa narassa dussatīti imaṃ dhammadesanaṃ satthā 
 jetavane viharanto kokannāma sunakhaluddakaṃ ārabbha kathesi  
      So kira ekadivasaṃ pubbaṇhasamaye dhanuṃ ādāya sunakhaparivuto 
 araññaṃ gacchanto antarāmagge ekaṃ piṇḍacārikaṃ bhikkhuṃ piṇḍāya 
 carantaṃ disvā kujjhitvā kāḷakaṇṇi me diṭṭho  ajja kiñci 
 na labhissāmīti cintento pakkāmi  Theropi gāme piṇḍāya caritvā 
 katabhattakicco puna vihāraṃ pāyāsi    Itaropi araññe vicaritvā 
 kiñci alabhitvā paccāgacchanto puna theraṃ disvā ajjāhaṃ imaṃ 
 kāḷakaṇṇiṃ disvā araññaṃ gato kiñci na labhiṃ  idāni me punapi 
 abhimukho jāto  sunakhehi naṃ khādāpessāmīti saññaṃ datvā sunakhe 
 vissajjesi  Thero mā evaṃ kari upāsakāti yāci  So ajjāhaṃ 
 tava sammukhībhūtattā kiñci nālatthaṃ  punapi me sammukhībhāvaṃ āgatosi  
 khādāpessāmi tanti vatvā sunakhe uyyojesi  Thero vegena ekaṃ 
 rukkhaṃ abhiruhitvā purisappamāṇe ṭhāne nisīdi  Sunakhā rukkhaṃ parivārayiṃsu  
 Koko gantvā rukkhaṃ abhiruhatopi te mokkho natthīti saratuṇḍena 
 therassa pādatale vijjhi  Thero mā evaṃ karohīti yāciyeva  Itaro tassa 
 yācanaṃ anādayitvā punappunaṃ vijjhiyeva  Thero  ekasmiṃ pādatale 
 vijjhiyamāne  taṃ ukkhipitvā dutiyaṃ olambeti  Tasmiṃpi vijjhiyamāne taṃ 
 ukkhipati  Evamassa so yācanaṃ anādayitvā dvepi pādatalāni 
  Footnote     Sī  Yu  pāvisi  
  
  
 page    
 Vijjhiyeva  Therassa sarīraṃ ukkāhi ādittaṃ viya ahosi  So 
 vedanānuvattī hutvā satiṃ paccupaṭṭhāpetuṃ nāsakkhi pārutacīvaraṃ 
 bhassantaṃpi na sallakkhesi  Taṃ patamānaṃ kokaṃ sīsato paṭṭhāya 
 parikkhipantameva pati  Sunakhā thero patitoti saññāya cīvarantaraṃ 
 pavisitvā attano sāmikaṃ luñcitvā khādantā aṭṭhimattāvasesaṃ kariṃsu  
 Sunakhā cīvarantarato nikkhamitvā bahi aṭṭhaṃsu  Atha nesaṃ thero ekaṃ 
 sukkhadaṇḍakaṃ bhañjitvā khipi  Sunakhā theraṃ disvā sāmikova amhehi 
 khāditoti ñatvā araññaṃ pavisiṃsu  Thero kukkuccaṃ uppādesi mama 
 cīvarantaraṃ pavisitvā esa naṭṭho  arogaṃ nu kho me sīlanti  So rukkhā 
 otaritvā satthu santikaṃ gantvā ādito paṭṭhāya taṃ pavattiṃ ārocetvā 
 bhante mama cīvaraṃ nissāya so upāsako naṭṭho  kacci me arogaṃ sīlaṃ  
 kacci me atthi samaṇabhāvoti pucchi  Satthā tassa vacanaṃ sutvā 
 bhikkhu arogaṃ tava sīlaṃ  atthi te samaṇabhāvo  so appaduṭṭhassa 
 padussitvā vināsaṃ patto  na kevalañca idāneva  atītepi appaduṭṭhānaṃ 
 padussitvā vināsaṃ pattoyevāti vatvā tamatthaṃ pakāsento atītaṃ 
 āhari  
      atīte kira eko vejjo vejjakammatthāya gāmaṃ vicaritvā 
 kiñci kammaṃ alabhitvā chātajjhatto nikkhamitvā gāmadvāre sambahule 
 kumārake kīḷante disvā ime sappena ḍaṃsāpetvā tikicchitvā 
 āhāraṃ labhissāmīti ekasmiṃ rukkhabile sīsaṃ nīharitvā nipannaṃ 
 sappaṃ dassetvā ambho kumārakā esa sālikapotako  gaṇhatha 
  
  
 page    
 Nanti āha  Atheko kumārako sappaṃ gīvāyaṃ daḷhaṃ gahetvā nīharitvā 
 tassa sappabhāvaṃ ñatvā viravanto avidūre ṭhitassa vejjassa matthake 
 khipi  Sappo vejjassa khandhaṭṭhikaṃ parikkhipitvā daḷhaṃ ḍaṃsitvā 
 tattheva jīvitakkhayaṃ pāpesi  Evamesa  koko sunakhaluddako  pubbepi 
 appaduṭṭhassa padussitvā vināsaṃ pattoyevāti  
      Satthā imaṃ atītaṃ āharitvā anusandhiṃ ghaṭetvā dhammaṃ desento 
 imaṃ gāthamāha 
              yo appaduṭṭhassa narassa dussati 
               suddhassa posassa anaṅgaṇassa  
               tameva bālaṃ pacceti pāpaṃ 
               sukhumo rajo paṭivātaṃva khittoti  
      Tattha appaduṭṭhassāti attano vā sabbasattānaṃ vā 
 appaduṭṭhassa  Narassāti  sattassa  Dussatīti  aparajjhati  Suddhassāti  
 niraparādhasseva  Posassāti idampi aparenākārena sattādhivacanameva  
 Anaṅgaṇassāti  nikkilesassa  Paccetīti  paṭieti  Paṭivātanti  
 yathā ekena purisena paṭivāte ṭhitaṃ paharitukāmatāya khitto sukhumo 
 rajo tameva purisaṃ pacceti tasseva upari patati evameva yo puggalo 
 appaduṭṭhassa purisassa pāṇippahārādīni dadanto padussati tameva 
 bālaṃ diṭṭheva dhamme samparāye vā nirayādīsu vipaccamānaṃ taṃ pāpaṃ 
 vipākadukkhavasena paccetīti attho  
  
  
 page    
      Desanāvasāne so bhikkhu arahatte patiṭṭhahi  Sampattaparisāyapi 
 sātthikā dhammadesanā ahosīti  
                     Kokasunakhaluddakavatthu  
                       
                 Maṇikārakulupakatissattheravatthu        
        gabbhameke uppajjantīti imaṃ dhammadesanaṃ satthā jetavane 
 viharanto maṇikārakulupakaṃ tissattheraṃ ārabbha kathesi  
      So kira thero ekassa maṇikārassa kule dvādasa vassāni 
 bhuñji  Tasmiṃ kule jāyapatikā mātāpituṭṭhāne ṭhatvā theraṃ paṭijaggiṃsu  
 Athekadivasaṃ  so  maṇikāro therassa purato maṃsaṃ chindanto nisinno 
 hoti  Tasmiṃ khaṇe rājā pasenadikosalo ekaṃ maṇiratanaṃ imaṃ 
 dhovitvā vijjhitvā pahiṇatūti pesesi  Maṇikāro salohiteneva 
 hatthena taṃ paṭiggahetvā peḷāya upari ṭhapetvā hatthadhovanatthaṃ 
 anto pāvisi  Tasmiṃ pana gehe posāvaniyakoñcasakuṇo atthi  
 So lohitagandhena maṃsasaññāya taṃ maṇiṃ  therassa passantasseva  gili 
 maṇikāro āgantvā maṇiṃ apassanto maṇi vo gahitoti bhariyañca 
 dhītarañca puttañca paṭipāṭiyā pucchitvā  tehi na gaṇhāmāti  
 Vutte  therena gahito bhavissatīti cintetvā bhariyāya saddhiṃ mantesi 
 therena gahito bhavissatīti  sāmi mā evaṃ avaca  ettakaṃ kālaṃ 
  
  
 page    
 Mayā therassa kiñci vajjaṃ na diṭṭhapubbaṃ  na so maṇiṃ gaṇhātīti  
 Maṇikāro theraṃ pucchi bhante imasmiṃ ṭhāne maṇiratanaṃ tumhehi 
 gahitanti  na gaṇhāmi upāsakāti  bhante idha añño natthi  
 tumhehiyeva gahito bhavissati  detha me maṇiratananti  So  tasmiṃ 
 asampaṭicchante  puna bhariyaṃ āha thereneva maṇi gahito  pīḷetvā 
 naṃ pucchissāmīti  sāmi mā no nāsehi  varaṃ amhehi dāsabyaṃ   
 upagantuṃ  na ca evarūpaṃ theraṃ vattunti  So sabbeva mayaṃ dāsabyaṃ 
 upagacchantā maṇiṃ na agghāmāti rajjuṃ gahetvā therassa sīsaṃ 
 veṭhetvā daṇḍakena ghaṭṭesi  Therassa sīsato ca kaṇṇanāsāhi ca lohitaṃ 
 pagghari  Akkhīni nikkhamanākārappattāni ahesuṃ  So vedanāppatto 
 bhūmiyaṃ pati  Koñco lohitagandhena āgantvā lohitaṃ pivati    
 Atha naṃ maṇikāro there uppannakodhavegena tvaṃ kiṃ karosīti pādena 
 paharitvā khipi  So ekappahāreneva maritvā parivattamāno pati  
 Thero taṃ disvā upāsaka sīsaveṭhanaṃ tāva me sithilaṃ katvā imaṃ 
 koñcaṃ olokehi  mato vā no vāti  Atha naṃ so āha eso 
 viya tvaṃpi marissasīti    upāsaka iminā  so  maṇi gilito  sace 
 ayaṃ na marissati  na te ahaṃ marantopi maṇiṃ ācikkhissanti  So 
 tassa udaraṃ phāletvā maṇiṃ disvā pavedhanto saṃviggamānaso therassa 
 pādamūle nipajjitvā khamatha me bhante  ajānantena mayā katanti 
  Footnote     Sī  Yu  dāsattaṃ      Sī  Yu  pivi      Sī  Yu  marāhīti  
  
  
 page    
 Āha  upāsaka neva tuyhaṃ doso atthi  na mayhaṃ  vaṭṭasseva   
 doso  khamāmi teti  bhante sace me khamatha  pakatiniyāmeneva me 
 gehe nisīditvā bhikkhaṃ gaṇhathāti  upāsaka nadānāhaṃ ito paṭṭhāya 
 paresaṃ gehassa antochadanaṃ pavisissāmi  antogehappavesanasseva 
 hi ayaṃ doso  ito paṭṭhāya pādesu vahantesu gehadvāre ṭhitova 
 bhikkhaṃ gaṇhissāmīti vatvā dhūtaṅgaṃ samādāya imaṃ gāthamāha 
         paccati munino bhattaṃ    thokaṃ thokaṃ kule kule  
          piṇḍikāya carissāmi    atthi jaṅghabalaṃ mamāti    
 Imañca pana vatvā thero teneva byādhinā nacirasseva parinibbāyi  
 Koñco maṇikārassa bhariyāya kucchismiṃ paṭisandhiṃ gaṇhi  Maṇikāro 
 kālaṃ katvā niraye nibbatti  Maṇikārassa bhariyā there muducittatāya 
 kālaṃ katvā devaloke nibbatti  Bhikkhū satthāraṃ tesaṃ abhisamparāyaṃ 
 pucchiṃsu  Satthā bhikkhave idhekacce gabbhe nibbattanti  ekacce 
 pāpakārino niraye nibbattanti  ekacce katakalyāṇā devaloke 
 nibbattanti  anāsavā pana parinibbāyantīti vatvā anusandhiṃ ghaṭetvā 
 dhammaṃ desento imaṃ gāthamāha 
         gabbhameke uppajjanti    nirayaṃ pāpakammino  
          saggaṃ sugatino yanti      parinibbanti anāsavāti  
      Tattha gabbhanti  idha manussagabbhova adhippeto  Sesamettha 
 uttānatthamevāti  
  Footnote     Sī  Yu  vaṭṭassevesa      khu  thera         
  
  
 page    
           Desanāvasāne bahū sotāpattiphalādīni pāpuṇiṃsūti  
                  Maṇikārakulupakatissattheravatthu  
                      
                       Tayojanavatthu        
        na antalikkhe na samuddamajjheti imaṃ dhammadesanaṃ satthā 
 jetavane viharanto tayo jane ārabbha kathesi  
      Satthari kira jetavane viharante sambahulā bhikkhū satthu 
 dassanatthāya āgacchantā ekaṃ gāmaṃ piṇḍāya pavisiṃsu  Gāmavāsino 
 tesaṃ patte ādāya āsanasālāyaṃ nisīdāpetvā yāgukhajjakaṃ datvā 
 piṇḍapātavelaṃ āgamayamānā dhammaṃ suṇantā nisīdiṃsu  Tasmiṃ khaṇe 
 bhattaṃ pacitvā sūpabyañjane pacamānāya   ekissā itthiyā uddhanato 
 aggijālā uṭṭhahitvā chadanaṃ gaṇhi  Tato ekaṃ tiṇakaraḷaṃ uṭṭhahitvā 
 jhāyamānaṃ ākāsaṃ pakkhandi  Tasmiṃ khaṇe eko kāko ākāsena 
 gacchanto tattha gīvaṃ pavesetvā tiṇavallipaliveṭhito jhāyitvā 
 gāmamajjhe pati  Bhikkhū taṃ disvā aho bhāriyaṃ kammaṃ  passathāvuso 
 kākena pattaṃ vippakāraṃ  iminā katakammaṃ aññatra satthārā ko 
 jānissati  satthāramassa kammaṃ pucchissāmāti cintetvā pakkamiṃsu  
      Aparesaṃ   bhikkhūnaṃ satthu dassanatthāya nāvaṃ abhiruyha gacchantānaṃ 
  Footnote     Sī  Yu  sūpabyañjanaṃ dhūpayamānāYu     Sī  Yu  aparesampi  
  
  
 page    
 Nāvā samuddamajjhe niccalā va aṭṭhāsi  Manussā kāḷakaṇṇinā ettha 
 bhavitabbanti salākaṃ vicāresuṃ  Nāvikassa ca bhariyā paṭhamavaye ṭhitā 
 dassanīyā  salākā tassā pāpuṇi  salākaṃ puna vicārethāti vatvā 
 yāvatatiyaṃ vicārayiṃsu  Tikkhattumpi tassāyeva pāpuṇi  Manussā kiṃ 
 sāmīti nāvikassa mukhaṃ olokesuṃ  Nāviko na sakkā etissā 
 atthāya mahājanaṃ nāsetuṃ  udake naṃ khipathāti āha  Sā gahetvā 
 udake khipiyamānā maraṇabhayatajjitā mahāviravamakāsi  Taṃ sutvā 
 nāviko ko attho imissā ābharaṇehi naṭṭhehi  sabbābharaṇāni 
 omuñcitvā ekaṃ pilotikaṃ nivāsāpetvā chaḍḍetha naṃ  ahampanetaṃ 
 udakapiṭṭhe palvamānaṃ   daṭṭhuṃ na sakkhissāmi tasmā yathā naṃ ahaṃ 
 na passāmi evaṃ vālukakuṭaṃ gīvāyaṃ bandhitvā samudde khipathāti  
 Te tathā kariṃsu  Tampi patitaṭṭhāneyeva macchakacchapā vilumpiṃsu  Bhikkhū 
 taṃ pavattiṃ sutvā satthāraṃ ṭhapetvā ko añño etissā itthiyā 
 kammaṃ jānissati  satthāramassā kammaṃ pucchissāmāti icchitaṭṭhānaṃ 
 patvā nāvāto oruyha pakkamiṃsu  
      Aparepi satta bhikkhū paccantato satthāraṃ dassanatthāya gacchantā 
 sāyaṃ ekaṃ vihāraṃ pavisitvā vasanaṭṭhānaṃ pucchiṃsu  Ekasmiñca leṇe 
 satta mañcā honti  tesaṃ tadeva labhitvā tattha nipannānaṃ  
 rattibhāge kūṭāgāramatto pāsāṇo pavaṭṭamāno āgantvā 
 leṇadvāraṃ pidahi  Nevāsikā bhikkhū mayaṃ imaṃ leṇaṃ āgantukabhikkhūnaṃ 
  Footnote     Yu  maramānaṃ  
  
  
 page    
 Pāpayimhā  ayañca mahāpāsāṇo leṇadvāraṃ pidahanto aṭṭhāsi  
 apanessāma nanti samantā sattahi gāmehi manusse sannipātetvā 
 taṃ vāyamantāpi ṭhānā cāletuṃ nāsakkhiṃsu  Anto paviṭṭhabhikkhūpi 
 vāyamiṃsuyeva  Evaṃ santepi sattāhaṃ pāsāṇaṃ cāletuṃ nāsakkhiṃsu  
 Āgantukā bhikkhū sattāhaṃ chātajjhattā mahādukkhaṃ anubhaviṃsu  Sattame 
 divase pāsāṇo sayameva pavaṭṭitvā apagato  Bhikkhū nikkhamitvā 
 amhākaṃ imaṃ pāpaṃ aññatra satthārā ko jānissati  satthāraṃ 
 pucchissāmāti cintetvā pakkamiṃsu  Te purimehi saddhiṃ antarāmagge 
 samāgantvā sabbe ekatova satthāraṃ upasaṅkamitvā vanditvā 
 ekamantaṃ nisinnā satthārā katapaṭisanthārā attanā diṭṭhānubhūtāni 
 kāraṇāni paṭipāṭiyā pucchiṃsu  Satthāpi tesaṃ paṭipāṭiyā evaṃ 
 byākāsi  
      bhikkhave so tāva kāko attanā katakammameva anubhosi  
 Atīte hi bārāṇasiyaṃ eko kasako attanā goṇaṃ damento dametuṃ 
 nāsakkhi  So hissa goṇo thokaṃ gantvā nipajji  pothetvā 
 uṭṭhāpitopi thokaṃ gantvā punapi tatheva nipajji  So vāyamitvāpi 
 taṃ dametuṃ asakkonto kodhābhibhūto hutvā itodāni paṭṭhāya sukhaṃ 
 nipajjissasīti taṃ palālapiṇḍaṃ viya karonto palālena tassa gīvaṃ 
 paliveṭhetvā aggiṃ adāsi  Goṇo tattheva jhāyitvā mato  Tadā 
 bhikkhave tena kākena taṃ pāpakammaṃ kataṃ  so tassa vipākena 
 dīgharattaṃ niraye pacitvā vipākāvasesena sattakkhattuṃ kākayoniyaṃ 
  
  
 page    
 Nibbattitvā evameva ākāse jhāyitvā matoti  
      sāpi bhikkhave itthī attanā katakammameva anubhosi  Sā hi atīte 
 bārāṇasiyaṃ ekassa gahapatikassa bhariyā udakāharaṇakoṭṭanapacanādīni 
 sabbakiccāni sahattheneva akāsi  Tassā eko sunakho taṃ gehe 
 sabbakiccāni kurumānaṃolokento nisīdi  Khette bhattaṃ harantiyā 
 dārupaṇṇādīnaṃ vā atthāya araññaṃ gacchantiyā so tāya saddhiṃyeva 
 gacchati  Taṃ disvā daharamanussā ambho nikkhanto sunakhaluddako  
 ajja mayaṃ maṃsena bhuñjissāmāti upphaṇḍenti  Sā tesaṃ kathāya 
 maṅku hutvā sunakhaṃ leḍḍudaṇḍādīhi paharitvā palāpesi  Sunakho 
 nivattitvā puna anubandhi  So kira tassā tatiye attabhāve 
 sāmiko ahosi tasmā sinehaṃ chindituṃ na sakkoti  Kiñcāpi hi 
 anamatagge saṃsāre jāyā vā pati vā abhūtapubbo nāma natthi  
 avidūre pana attabhāve ñātakesu adhimatto sineho hoti tasmā 
 so taṃ vijahituṃ na sakkoti  Sā tassa kujjhitvā khette sāmikassa 
 yāguṃ haramānā rajjuṃ ucchaṅge ṭhapetvā agamāsi  Sunakho tāyeva 
 saddhiṃ gato  Sā sāmikassa yāguṃ datvā tucchakuṭaṃ ādāya ekaṃ 
 udakaṭṭhānaṃ gantvā kuṭaṃ vālukāya pūretvā samīpe oloketvā 
 ṭhitassa sunakhassa saddamakāsi  Sunakho cirassaṃ vata me ajja madhurakathā 
 laddhāti naṅguṭṭhaṃ cālento taṃ upasaṅkami  Sā taṃ gīvāyaṃ daḷhaṃ 
 gahetvā ekāya rajjukoṭiyā kuṭaṃ bandhitvā ekaṃ rajjakoṭiṃ sunakhassa 
 gīvāyaṃ bandhitvā kuṭaṃ udakābhimukhaṃ pavaṭṭesi  Sunakho kuṭaṃ anubandhanto 
  
  
 page    
 Udake patitvā tattheva kālamakāsi  Sā tassa kammassa vipākena 
 dīgharattaṃ niraye pacitvā vipākāvasesena attabhāvasate vālukāya 
 kuṭaṃ gīvāyaṃ bandhitvā udake pakkhittā kālamakāsīti  
      tumhehipi bhikkhave attanā katakammameva anubhūtaṃ  Atītasmiṃ 
 hi bārāṇasīvāsino satta gopāladārakā ekasmiṃ aṭavippadese 
 sattāhavārena gāviyo vicārentā ekadivasaṃ gāviyo vicāretvā 
 āgacchantā ekaṃ mahāgodhaṃ disvā anubandhiṃsu  Godhā palāyitvā 
 ekaṃ vammikaṃ pāvisi  Tassa pana vammikassa satta chiddāni  Dārakā 
 mayaṃ idāni gahetuṃ na sakkhissāma  sve āgantvā gaṇhissāmāti 
 ekekoekekaṃ sākhābhaṅgamuṭṭhimādāya sattapi janā satta chiddāni 
 pidahitvā pakkamiṃsu  Te punadivase taṃ godhaṃ amanasikaritvā aññasmiṃ 
 padese gāviyo vicāretvā sattame divase gāviyo ādāya gacchantā 
 taṃ vammikaṃ disvā satiṃ paṭilabhitvā kā nu kho tassā godhāya 
 pavattīti attanā attanā pidahitāni chiddāni vivariṃsu  Godhā jīvite 
 nirālayā hutvā aṭṭhicammāvasesā pavedhamānā nikkhami  Te taṃ 
 disvā anukampaṃ katvā mā naṃ māretha  sattāhaṃ chinnabhattā 
 jātāti tassā piṭṭhiṃ parimajjitvā sukhena gacchāhīti vissajjesuṃ  
 Te godhāya amāritattā niraye tāva na pacciṃsu  Te pana satta 
 janā ekato hutvā cuddasasu attabhāvesu satta satta divasāni 
 chinnabhattā ahesuṃ  Tadā bhikkhave tumhehi sattahi gopālakehi 
 hutvā taṃ kammaṃ katanti  Evaṃ satthā tehi puṭṭhapuṭṭhaṃ pañhaṃ byākāsi    
  Footnote     Sī  Yu  evaṃ vatvā tehi puṭṭhapañhe byākāsi  
  
  
 page    
      Atheko bhikkhu satthāraṃ āha kiṃ pana bhante pāpakammaṃ 
 katvā ākāse uppatitassāpi samuddaṃ pakkhantassāpi pabbatantaraṃ 
 paviṭṭhassāpi   mokkho natthīti  Satthā evameva bhikkhave  ākāsādīsupi 
 ekapadesopi natthi  yatra ṭhito pāpakammato mucceyyāti vatvā 
 anusandhiṃ ghaṭetvā dhammaṃ desento imaṃ gāthamāha 
               na antalikkhe  na samuddamajjhe  
                na pabbatānaṃ vivaraṃ pavissa  
                na vijjate so jagatippadeso  
                yatraṭṭhito mucceyya pāpakammāti  
     Tassattho sace hi koci iminā upāyena pāpakammato 
 muccissāmīti antalikkhe vā nisīdeyya  caturāsītiyojanasahassagambhīraṃ 
 mahāsamuddaṃ vā paviseyya  pabbatantare vā nisīdeyya  neva pākakammato 
 mucceyya  Puratthimādīsu hi jagatippadesesu paṭhavībhāgesu na so 
 vālaggamattopi okāso atthi  yattha ṭhito pāpakammato muccituṃ 
 sakkuṇeyyāti  
      Desanāvasāne te bhikkhū sotāpattiphalādīni pāpuṇiṃsu  
 Sampattamahājanassāpi sātthikā dhammadesanā ahosīti  
                        Tayojanavatthu  
                         
  Footnote     Sī  Yu  pavisantassāpi  
  
  
 page    
                     Suppabuddhasakkavatthu        
       na antalikkhe na samuddamajjheti imaṃ dhammadesanaṃ satthā 
 nigrodhārāme viharanto suppabuddhaṃ sakkaṃ ārabbha kathesi  
      So kira ayaṃ mama dhītaraṃ chaḍḍetvā nikkhanto mama puttaṃ 
 pabbājetvā tassa veriṭṭhāne ṭhito cāti imehi dvīhi kāraṇehi 
 satthari āghātaṃ bandhitvā ekadivasaṃ nadānissa nimantanaṭṭhānaṃ gantvā 
 bhuñjituṃ dassāmīti gamanamaggaṃ pidahitvā antaravīthiyaṃ suraṃ pivanto 
 nisīdi  Athassa  satthari bhikkhusaṅghaparivute taṃ ṭhānaṃ āgate  satthā 
 āgatoti ārocesuṃ  So āha purato gacchatha  tassa vadetha nāyaṃ 
 mayā mahallakataroti nāssa maggaṃ dassāmīti  punappunaṃ vuccamānopi 
 tatheva vatvā nisīdi  Satthā mātulassa santikā maggaṃ alabhitvā tato 
 nivatti  Sopi ekaṃ cārapurisaṃ pesesi gaccha  tassa kathaṃ sutvā 
 ehīti  Satthāpi nivattanto sitaṃ katvā ānandattherena ko nu kho 
 bhante sitapātukammassa   paccayoti puṭṭho āha passasi ānanda 
 suppabuddhanti  passāmi bhanteti  bhāriyaṃ tena kammaṃ kataṃ mādisassa 
 buddhassa maggaṃ adentena  ito sattame divase heṭṭhāpāsāde 
 sopāṇapādamūle paṭhaviṃ pavisissatīti  Cārapuriso taṃ kathaṃ sutvā 
 suppabuddhassa santikaṃ gantvā kiṃ me bhāgineyyena nivattantena 
 vuttanti puṭṭho yathāsutaṃ ārocesi  So tassa vacanaṃ sutvā 
 nadāni mama bhāgineyyassa kathādoso atthi  addhā yaṃ so vadati 
  Footnote     Sī  Yu  kamme  
  
  
 page    
 Taṃ tatheva hoti  evaṃ santepi naṃ idāni musāvādena niggaṇhissāmi  
 so hi maṃ sattame divase paṭhaviṃ pavisissatīti aniyamena avatvā 
 heṭṭhāpāsāde sopāṇapādamūle paṭhaviṃ pavisissatīti āha itodāni 
 paṭṭhāyāhaṃ taṃ ṭhānaṃ na gamissāmi  atha naṃ tasmiṃ ṭhāne paṭhaviṃ 
 apavisitvā musāvādena niggaṇhissāmīti  So attano upabhogajātaṃ 
 sabbaṃ sattabhūmikassa pāsādassa upari āropetvā sopāṇaṃ 
 harāpetvā dvāraṃ pidahāpetvā ekekasmiṃ dvāre dve dve 
 malle ṭhapetvā sacāhaṃ pamādena heṭṭhā orohitukāmo homi 
 nivāreyyātha manti vatvā sattame pāsādatale sirigabbhe nisīdi  
 Satthā taṃ pavattiṃ sutvā bhikkhave suppabuddho na kevalaṃ pāsādatale    
 vehāsaṃ uppatitvā ākāse vā nisīdatu  nāvāya vā samuddaṃ 
 pakkhandatu  pabbatantaraṃ vā pavisatu buddhānaṃ kathāya dvidhābhāvo 
 nāma natthi  mayā vuttaṭṭhāneyeva so paṭhaviṃ pavisissatīti vatvā 
 anusandhiṃ ghaṭetvā dhammaṃ desento imaṃ gāthamāha 
               na antalikkhe  na samuddamajjhe  
                na pabbatānaṃ vivaraṃ pavissa  
                na vijjate so jagatippadeso  
                yatraṭṭhitaṃ nappasaheyya maccūti  
      Tattha nappasaheyya maccūti  yasmiṃ padese ṭhitaṃ maraṇaṃ 
 nappasaheyya nābhibhaveyya  kesaggamattopi so paṭhavippadeso natthi  
  Footnote     Sī  Yu  pāsādatalaṃ  
  
  
 page    
 Sesaṃ purimasadisamevāti  
      Desanāvasāne bahū sotāpattiphalādīni pāpuṇiṃsūti  
      Sattame divase satthu bhikkhācāramaggassa niruddhavelāya 
 heṭṭhāpāsāde suppabuddhassa maṅgalasso uddāmo hutvā taṃ taṃ 
 bhittiṃ pahari  So upari nisinnovassa saddaṃ sutvā kiṃ etanti 
 pucchi  maṅgalasso uddāmoti  So panasso suppabuddhaṃ disvāva 
 sannisīdati  Atha naṃ so gaṇhitukāmo hutvā nisinnaṭṭhānā uṭṭhāya 
 dvārābhimukho ahosi  Dvārāni sayameva vivaṭāni  sopāṇaṃ sakaṭṭhāneyeva 
 ṭhitaṃ  Dvāre ṭhitā mallā taṃ gīvāyaṃ gahetvā heṭṭhābhimukhaṃ khipiṃsu  
 Etenupāyena sattasupi talesu dvārāni sayameva vivaṭāni  
 sopāṇāni yathāṭhānesu ṭhitāni  Tattha tattha mallā taṃ gīvāyameva 
 gahetvā heṭṭhābhimukhaṃ khipiṃsu  Atha naṃ heṭṭhāpāsāde sopāṇapādamūlaṃ 
 sampattameva mahāpaṭhavī vivaramānā bhijjitvā sampaṭicchi  So gantvā 
 avīcimhi nibbattīti  
                      Suppabuddhasakkavatthu  
                   Pāpavaggavaṇṇanā niṭṭhitā  
                        Navamo vaggo 
                         
  
  
 page    
                         Daṇḍavaggavaṇṇanā 
                       
                    Chabbaggiyabhikkhuvatthu        
        sabbe tasantīti imaṃ dhammadesanaṃ satthā jetavane viharanto 
 chabbaggiye bhikkhū ārabbha kathesi  
      Ekasmiṃ hi samaye  sattarasavaggiyehi senāsane paṭijaggite  
 chabbaggiyā bhikkhū nikkhamatha  mayaṃ mahallakatarā  amhākaṃ etaṃ 
 pāpuṇātīti vatvā  tehi na mayaṃ dassāma  amhehi paṭhamaṃ paṭijaggitanti 
 vutte  te bhikkhū pahariṃsu  Sattarasavaggiyā maraṇabhayatajjitā mahāviravaṃ 
 viraviṃsu  Satthā tesaṃ saddaṃ sutvā kiṃ idanti pucchitvā  
 idannāmāti ārocite  na bhikkhave ito paṭṭhāya 
 bhikkhunā nāma evaṃ kattabbaṃ  yo karoti  idannāma āpajjatīti 
 pahāradānasikkhāpadaṃ paññāpetvā bhikkhave bhikkhunā nāma yathā 
 ahaṃ tatheva aññepi daṇḍassa tasanti maccuno bhāyantīti ñatvā 
 paro na paharitabbo na ghātetabboti vatvā anusandhiṃ ghaṭetvā 
 dhammaṃ desento imaṃ gāthamāha 
         sabbe tasanti daṇḍassa    sabbe bhāyanti maccuno  
          attānaṃ upamaṃ katvā     na haneyya na ghātayeti  
      Tattha sabbe tasantīti  sabbepi sattā  attani daṇḍe 
 patante  tassa daṇḍassa tasanti  Maccunoti  maraṇassāpi bhāyantiyeva  
  
  
 page    
 Imissā ca desanāya byañjanaṃ niravasesaṃ  attho pana sāvaseso  Yathā 
 hi raññā sabbe sannipatantūti bheriyā cārāpitāya rājamahāmatte 
 ṭhapetvā sesā sannipatanti evameva sabbe tasantīti vuttepi  
 hatthājāneyyo assājāneyyo usabhājāneyyo khīṇāsavoti ime 
 cattāro ṭhapetvā avasesā tasantīti veditabbā  Imesu hi khīṇāsavo 
 sakkāyadiṭṭhiyā pahīnattā maraṇakasattaṃ   apassanto na bhāyati  
 itare tayo sakkāyadiṭṭhiyā balavattā attano paṭipakkhabhūtaṃ sattaṃ 
 apassantā na bhāyanti  Na haneyya na ghātayeti  yathā ahaṃ evaṃ 
 aññepi sattāti na paraṃ haneyya na hanāpeyyāti attho  
           Desanāvasāne bahū sotāpattiphalādīni pāpuṇiṃsūti  
                      Chabbaggiyabhikkhuvatthu  
                        
                    Chabbaggiyabhikkhuvatthu        
        sabbe tasantīti imaṃ dhammadesanaṃ satthā jetavane viharanto 
 chabbaggiye bhikkhū ārabbha  kathesi  
      Ekasmiṃ hi samaye teneva   kāraṇena purimasikkhāpade sattarasa 
 vaggiye pahariṃsu  Teneva kāraṇena tesaṃ talasattikaṃ uggiriṃsu  Idhāpi 
  Footnote     porāṇapotthake amaraṇakasattanti dissati  tampana 
  viruddhaṃ  sīhalikayuropiyapotthakesupi īdisameva hoti      Sī  yeneva  
  
  
 page    
 Satthā tesaṃ saddaṃ sutvā kiṃ idanti pucchitvā  idannāmāti 
 ārocite  na bhikkhave ito paṭṭhāya bhikkhunā nāma evaṃ kattabbaṃ  
 yo karoti  idannāma āpajjatīti talasattikasikkhāpadaṃ paññāpetvā 
 bhikkhave bhikkhunā nāma yathā ahaṃ tatheva aññepi daṇḍassa 
 tasanti yathā ca mayhaṃ tatheva nesaṃ jīvitaṃ piyanti ñatvā paro 
 na paharitabbo na ghātetabboti vatvā anusandhiṃ ghaṭetvā dhammaṃ 
 desento imaṃ gāthamāha 
         sabbe tasanti daṇḍassa    sabbesaṃ jīvitaṃ piyaṃ  
          attānaṃ upamaṃ katvā     na haneyya na ghātayeti  
      Tattha sabbesaṃ jīvitaṃ piyanti  khīṇāsavaṃ ṭhapetvā sesasattānaṃ 
 jīvitaṃ piyataraṃ  khīṇāsavo pana jīvite vā maraṇe vā upekkhakova hoti  
 sesaṃ purimadisamevāti  
          Desanāvasāne bahū sotāpattiphalādīni pāpuṇiṃsūti  
                      Chabbaggiyabhikkhuvatthu  
                       
                    Sambahulakumārakavatthu        
        sukhakāmāni bhūtānīti imaṃ dhammadesanaṃ satthā jetavane 
 viharanto sambahule kumārake ārabbha kathesi  
      Ekasmiṃ hi divase satthā sāvatthiyaṃ piṇḍāya pavisanto 
  
  
 page    
 Antarāmagge sambahule kumārake ekaṃ gharasappajātikaṃ ahiṃ 
 daṇḍakena paharante disvā kumārakā kiṃ karothāti pucchitvā  ahiṃ 
 bhante daṇḍena paharāmāti vutte  kiṃ kāraṇāti puna pucchitvā  
 ḍaṃsanabhayena   bhanteti vutte  tumhe attano sukhaṃ karissāmāti 
 imaṃ paharantā nibbattanibbattaṭṭhāne sukhalābhino na bhavissatha  
 attano sukhaṃ patthentena hi paraṃ paharituṃ na vaṭṭatīti vatvā 
 anusandhiṃ ghaṭetvā dhammaṃ desento imā gāthā abhāsi 
         sukhakāmāni bhūtāni      yo daṇḍena vihiṃsati 
          attano sukhamesāno    pecca so na labhate sukhaṃ  
          Sukhakāmāni bhūtāni      yo daṇḍena na hiṃsati 
          attano sukhamesāno    pecca so labhate sukhanti  
      Tattha yo daṇḍenāti  yo puggalo daṇḍena vā leḍḍuādīhi 
 vā viheṭheti  Pecca so na labhate sukhanti  so puggalo paraloke 
 manussasukhaṃ vā dibbasukhaṃ vā paramatthabhūtaṃ nibbānasukhaṃ vā na labhati  
      Dutiyagāthāya    Pecca so labhateti  so puggalo paraloke 
 vuttappakāraṃ tividhaṃpi sukhaṃ labhatīti attho  
      Desanāvasāne pañcasatāpi te kumārakā sotāpattiphale 
 patiṭṭhahiṃsūti  
                     Sambahulakumārakavatthu  
  Footnote     Sī  Yu  ḍasanabhayena      Sī  Yu  dutiyagāthāyāti natthi  
  
  
 page    
                   Koṇḍadhānattheravatthu        
        māvoca pharusaṃ kañcīti imaṃ dhammadesanaṃ satthā jetavane 
 viharanto koṇḍadhānattheraṃ ārabbha kathesi  
      Tassa kira pabbajitadivasato paṭṭhāya ekaṃ itthīrūpaṃ therena 
 saddhiṃ vicarati  Taṃ thero na passati  mahājano pana passati  Antogāmaṃ 
 piṇḍāya caratopissa manussā ekaṃ bhikkhaṃ datvā bhante ayaṃ 
 tumhākaṃ hotu  ayaṃ pana tumhākaṃ sahāyikāyāti vatvā dutiyampi denti  
      kiṃ tassa pubbakammanti  Kassapabuddhakāle kira dve sahāyakā 
 bhikkhū ekamātukucchito nikkhantasadisā ativiya samaggā ahesuṃ  
 Dīghāyukabuddhakāle ca anusaṃvaccharaṃ vā anucchamāsaṃ vā bhikkhū 
 uposathatthāya sannipatanti tasmā tepi uposathaggaṃ gamissāmāti 
 vasanaṭṭhānā nikkhamiṃsu  Te ekā tāvatiṃsabhavane nibbattadevatā 
 disvā ime bhikkhū ativiya samaggā  sakkā nukho ime bhinditunti 
 cintetvā attano bālatāya cintitasamanantarameva āgantvā  tesu 
 ekena āvuso muhuttaṃ āgamehi  sarīrakiccenamhi atthikoti vutte  
  sā devatā  ekaṃ manussitthīvaṇṇaṃ māpetvā therassa gacchantaraṃ 
 pavisitvā nikkhamanakāle ekena hatthena kesakalāpaṃ ekena nivāsanaṃ 
 saṇṭhāpayamānā tassa piṭṭhito nikkhami  So taṃ na passati  Taṃ 
 āgamayamāno pana purato ṭhitabhikkhu nivattitvā olokayamāno taṃ 
 tathā katvā nikkhamantaṃ passi  Sā tena diṭṭhabhāvaṃ ñatvā antaradhāyi  
  
  
 page    
 Itaro taṃ bhikkhuṃ attano santikaṃ āgatakāle āha āvuso sīlaṃ 
 te bhinnanti  natthāvuso mayhaṃ evarūpanti  idāneva te mayā 
 pacchato nikkhamamānā taruṇitthī idannāma karontī diṭṭhā  tvaṃ 
 natthi mayhaṃ evarūpanti vadesīti  So asaniyā matthake avatthaṭo   
 viya mā maṃ āvuso nāsehi  nattheva mayhaṃ evarūpanti  Itaro 
 mayā sāmaṃ akkhīhi diṭṭhaṃ  kiṃ tava saddahissāmīti daṇḍako viya 
 bhijjitvā pakkāmi  uposathaggepi nāhaṃ iminā saddhiṃ uposathaṃ 
 karissāmīti nisīdi  Itaro mayhaṃ bhante sīle tilamattaṃpi kāḷakaṃ 
 natthīti bhikkhūnaṃ kathesi  Sopi mayā sāmaṃ diṭṭhanti āha  Devatā 
 taṃ tena saddhiṃ uposathaṃ kātuṃ anicchantaṃ disvā bhāriyaṃ me kammaṃ 
 katanti cintetvā bhante mayhaṃ ayyassa sīlabhedo natthi  mayā pana 
 vīmaṃsanavasenetaṃ kataṃ  karotha tena saddhiṃ uposathanti āha  So tassā 
 ākāse ṭhatvā kathentiyā saddahitvā uposathaṃ akāsi  na pana 
 there pubbe viya muducitto ahosi  Ettakaṃ devatāya pubbakammaṃ  
      Āyuhapariyosāne pana te   therā yathāsukhaṃ devaloke nibbattiṃsu  
 Devatā avīcimhi nibbattitvā ekaṃ buddhantaraṃ tattha pacitvā imasmiṃ 
 buddhuppāde sāvatthiyaṃ nibbattitvā vuḍḍhimanvāya sāsane pabbajitvā 
 upasampadaṃ labhi  Tassa pabbajitadivasato paṭṭhāya taṃ itthīrūpaṃ tatheva 
 paññāyi  Tenevassa koṇḍadhānoti nāmaṃ kariṃsu  Taṃ tathā vicarantaṃ 
 disvā bhikkhū anāthapiṇḍikaṃ āhaṃsu seṭṭhi imaṃ dussīlaṃ tava vihārā 
  Footnote     Yu  paṭṭhato      Sī  Yu  teti natthi  
  
  
 page    
 Nīhara  imaṃ hi nissāya sesabhikkhūnaṃ ayaso uppajjatīti  kiṃ pana 
 bhante satthā vihāre natthīti  atthi seṭṭhīti  tenahi bhante satthāva 
 jānissatīti  Bhikkhū gantvā visākhāyapi tatheva kathesuṃ  Sāpi tesaṃ 
 tatheva paṭivacanaṃ adāsi  Bhikkhūpi tehi asampaṭicchitavacanā rañño 
 ārocayiṃsu mahārāja koṇḍadhāno bhikkhu ekaṃ itthiṃ gahetvā 
 vicaranto sabbesaṃ ayasaṃ uppādeti  taṃ tumhākaṃ vijitā nīharathāti  
 kahaṃ pana so bhanteti  vihāre mahārājāti  katarasmiṃ senāsane 
 viharatīti  asukasmiṃ nāmāti  tenahi gacchatha  ahantaṃ gaṇhāpessāmīti  
 So sāyaṇhasamaye vihāraṃ gantvā taṃ senāsanaṃ purisehi parikkhipāpetvā 
 therassa vasanaṭṭhānābhimukho agamāsi    Thero mahāsaddaṃ sutvā vihārā 
 nikkhamitvā pamukhe aṭṭhāsi  Taṃpissa itthīrūpaṃ piṭṭhipasse ṭhitaṃ rājā 
 addasa  Thero rañño āgamanaṃ ñatvā vihāraṃ abhiruhitvā nisīdi  
 Rājā theraṃ na vandi  tampi itthiṃ nāddasa  So dvārantarepi 
 heṭṭhāmañcepi olokento adisvāva theraṃ āha bhante imasmiṃ 
 ṭhāne ekaṃ itthiṃ addasaṃ  kahaṃ sāti  na passāmi mahārājāti  
 idāni mayā tumhākaṃ piṭṭhipasse ṭhitā diṭṭhāti vuttepi  ahaṃ 
 na passāmi mahārājāti  Rājā kinnu kho etanti cintetvā 
 bhante ito tāva nikkhamathāti vatvā    there tato nikkhamitvā 
 pamukhe ṭhite puna sā therassa piṭṭhipasse aṭṭhāsi  Rājā taṃ disvā 
 puna uparitalaṃ abhiruhi  Tassa āgatabhāvaṃ ñatvā thero nisīdi  Puna 
  Footnote     Sī  Yu  ahosi     āhāti ākhyātapadena bhavitabbaṃ  Ma  Yu  āha  
  
  
 page    
 Rājā taṃ sabbaṭṭhānesu olokentopi adisvā bhante kahaṃ sā 
 itthīti punapi theraṃ pucchi  nāhaṃ passāmi mahārājāti  kathetha bhante  
 mayā idāneva itthī tumhākaṃ piṭṭhipasse diṭṭhāti  āma mahārāja  
 mahājanopi me pacchato itthī vicaratīti vadati  ahaṃ pana na passāmīti  
 Rājā paṭirūpakena bhavitabbanti sallakkhetvā puna theraṃ bhante ito 
 tāva otarathāti vatvā  there otaritvā pamukhe ṭhite  puna taṃ tassa 
 piṭṭhipasse ṭhitaṃ disvā uparitalaṃ abhiruhitvā puna nāddasa  So puna 
 theraṃ pucchitvā  tena na passāmīti vutte  paṭirūpakamevetanti niṭṭhaṃ 
 gantvā theraṃ āha bhante evarūpe saṅkilese tumhākaṃ piṭṭhito 
 vicarante  añño koci tumhākaṃ bhikkhaṃ na dassati  nibaddhaṃ mama gehaṃ 
 pavisatha  ahameva catūhi paccayehi upaṭṭhahissāmīti theraṃ nimantetvā 
 pakkāmi  Bhikkhū passathāvuso pāparañño kiriyaṃ  etaṃ vihārato 
 nīharāti vutte  āgantvā catūhi paccayehi nimantetvā gatoti 
 ujjhāyiṃsu  Tampi theraṃ āhaṃsu ambho dussīla idāni rājā koṇḍo 
 jātoti  Sopi pubbe bhikkhū kiñci vattuṃ asakkonto idāni tumhe 
 dussīlā  tumhe koṇḍā  tumhe itthiṃ gahetvā vicarathāti āha  
 Te gantvā satthu ārocesuṃ bhante koṇḍadhāno amhehi vutto 
 tumhepi dussīlāti ādīni vatvā akkosatīti  Satthā taṃ pakkosāpetvā 
 pucchi saccaṃ kira tvaṃ bhikkhu evaṃ vadesīti  saccaṃ bhanteti  kiṃkāraṇāti  
 mayā saddhiṃ kathitakāraṇāti  tumhepi bhikkhave iminā saddhiṃ kasmā 
 kathethāti  imassa pacchato itthiṃ vicarantiṃ disvā bhanteti  ime kira 
  
  
 page    
 Tayā saddhiṃ itthiṃ vicarantiṃ disvā vadanti      tvaṃ   adisvāva imehi 
 saddhiṃ kasmā kathesi  nanu pubbe tava pāpikaṃ diṭṭhiṃ nissāya idaṃ 
 jātaṃ  idāni kasmā puna pāpikaṃ diṭṭhiṃ gaṇhāsīti  Bhikkhū kimpana 
 bhante iminā pubbe katanti pucchiṃsu  Atha nesaṃ satthā tassa 
 pubbakammaṃ kathetvā     bhikkhu idaṃ pāpakammaṃ nissāya tvaṃ imaṃ 
 vippakāraṃ patto  idāni te puna tathārūpaṃ pāpikaṃ diṭṭhiṃ gahetuṃ 
 ayuttaṃ  mā puna bhikkhūhi saddhiṃ kiñci kathesi  nissaddo mukhavaṭṭiyaṃ 
 chinnakaṃsatālasadiso hohi  evaṃ karonto nibbānaṃ patto nāma 
 bhavissasīti vatvā anusandhiṃ ghaṭetvā dhammaṃ desento imā gāthā abhāsi 
         māvoca pharusaṃ kañci     vuttā paṭivadeyyu taṃ  
          dukkhā hi sārambhakathā   paṭidaṇḍā phuseyyu taṃ  
          sace neresi attānaṃ   kaṃso upahato yathā  
          esa pattosi nibbānaṃ   sārambho te na vijjatīti  
      Tattha kañcīti  kañci ekapuggalampi pharusaṃ mā avoca  
 Vuttāti  tayā pare dussīlāti vuttā tampi tatheva paṭivadeyyuṃ  
 Sārambhakathāti  esā kāraṇuttarayugaggāhakathā nāma dukkhā  
 Paṭidaṇḍāti  kāyadaṇḍādīhi paraṃ paharantassa tādisāva paṭidaṇḍā 
 tava matthake pateyyuṃ  Sace neresīti  sace attānaṃ niccalaṃ kātuṃ 
 sakkhissasi  Kaṃso upahato yathāti  mukhavaṭṭiyaṃ chinditvā talamattaṃ 
  Footnote     Sī  Yu  kathenti  etthantare ca tvaṃ kasmā kathesi  ete tāva disvā kathentīti 
  atthi      Sī  Yu  taṃ      Yu  taṃ ovadanto  
  
  
 page    
 Katvā ṭhapitakaṃsatālaṃ viya  Tādisañhi hatthapādehi vā daṇḍena vā pahataṃpi 
 saddaṃ na karoti  Esa pattosīti  sace evarūpo bhavituṃ sakkhissasi  imaṃ 
 paṭipadaṃ pūrayamāno idāni appamattosi eso nibbānampatto nāma  
 Sārambho te na vijjatīti  evaṃ sante pana te tvaṃ dussīloti tumhe 
 dussīlāti evamādiko uttarikaraṇavācālakkhaṇo sārambhopi na vijjati  
 na bhavissatiyevāti attho  
      Desanāvasāne bahū sotāpattiphalādīni pāpuṇiṃsu  Koṇḍadhānat 
 theropi satthārā dinne ovāde ṭhatvā arahattaṃ pāpuṇi  nacirasseva 
 ākāse uppatitvā paṭhamaṃ salākaṃ gaṇhīti  
                     Koṇḍadhānattheravatthu  
                        
                     Uposathakammavatthu        
        yathā daṇḍena gopāloti imaṃ dhammadesanaṃ satthā pubbārāme 
 viharanto visākhādīnaṃ upāsikānaṃ uposathakammaṃ ārabbha kathesi  
      Sāvatthiyaṃ kirekasmiṃ uposathadivase pañcasatamattā itthiyo 
 uposathikā hutvā vihāraṃ agamaṃsu  Visākhā tāsu mahallakitthiyo 
 upasaṅkamitvā pucchi ammā kimatthaṃ uposathikā jātatthāti  tāhi 
 dibbasampattiṃ patthetvāti vutte  majjhimitthiyo pucchi  tāhi 
 sapattivāsā muccanatthāyāti vutte  taruṇitthiyo pucchi  tāhi 
 paṭhamagabbhe puttapaṭilābhatthāyāti vutte  kumārikāyo pucchi  tāhi 
  
  
 page    
 taruṇabhāveyeva patikulaṃ gamanatthāyāti vutte  taṃ sabbampi tāsaṃ 
 kathaṃ sutvā tā ādāya satthu santikaṃ gantvā paṭipāṭiyā ārocesi  
 Taṃ sutvā satthā visākhe imesaṃ sattānaṃ jātiādayo nāma 
 daṇḍahatthagopālakasadisā  jāti jarāya santikaṃ pesetvā    jarā 
 byādhino santikaṃ  bayādhi maraṇassa santikaṃ  maraṇaṃ   kudhāriyā chindantā 
 viya jīvitaṃ chindati evaṃ santepi vivaṭṭaṃ patthentā nāma natthi  
 vaṭṭameva pana patthentīti vatvā anusandhiṃ ghaṭetvā dhammaṃ desento 
 imaṃ gāthamāha 
         yathā daṇḍena gopālo   gāvo pājeti gocaraṃ  
          evaṃ jarā ca maccu ca    āyuṃ pājenti pāṇinanti  
      Tattha pājetīti  cheko gopālako kedārantaraṃ pavisantiyo 
 gāvo daṇḍena nivāretvā teneva pothento sulabhatiṇodakaṃ gocaraṃ 
 neti pājeti  Āyuṃ pājentīti  jīvitindriyaṃ chindanti khepenti  
 Gopālako viya hi jarā ca maccu ca  gogaṇo viya jīvitindriyaṃ  
 gocarabhūmi viya maraṇaṃ  Tattha jāti tāva sattānaṃ jīvitindriyaṃ jarāya 
 santikaṃ pesesi  jarā byādhino santikaṃ  byādhi maraṇassa santikaṃ  
 Tameva maraṇaṃ kudhāriyā chedaṃ viya chinditvā gacchatīti idamettha 
 opammapaṭipādanaṃ    
           Desanāvasāne bahū sotāpattiphalādīni pāpuṇiṃsūti  
                      Uposathakammavatthu  
  Footnote     Sī  Yu  pesetvāti natthi     Sī  Yu  byādhi maraṇassa santikaṃ pesetvā 
  kudhāriyā        Sī  Yu  opammasampaṭipādanaṃ  
  
  
 page    
                     Ajagarapetavatthu        
        atha pāpāni kammānīti imaṃ dhammadesanaṃ satthā veḷuvane 
 viharanto ajagarapetaṃ ārabbha kathesi  
      Ekasmiṃ hi samaye mahāmoggallānatthero lakkhaṇattherena saddhiṃ 
 gijjhakūṭapabbatā otaranto dibbena cakkhunā pañcavīsatiyojanikaṃ 
 ajagarapetaṃ nāma addasa  Tassa sīsato aggijālā uṭṭhahitvā 
 pariyantaṃ gacchanti  pariyantato uṭṭhahitvā sīsaṃ gacchanti  ubhayato 
 uṭṭhahitvā majjhe osaranti  Thero taṃ disvā sitaṃ katvā 
 lakkhaṇattherena sitakāraṇaṃ puṭṭho akālo āvuso imassa 
 pañhassa byākaraṇāya  satthu santike maṃ puccheyyāsīti vatvā 
 rājagahe piṇḍāya caritvā satthu santikaṃ gatakāle lakkhaṇattherena 
 puṭṭho āha tatrāhaṃ āvuso ekaṃ petaṃ addasaṃ  tassa evarūpo 
 nāma attabhāvo  ahantaṃ disvā na vata me evarūpo attabhāvo 
 diṭṭhapubboti sitaṃ pātvākāsinti  Satthā cakkhubhūtā vata me bhikkhave 
 sāvakā viharantītiādīni vadanto therassa kathaṃ patiṭṭhāpetvā 
 mayāpesa bhikkhave peto bodhimaṇḍeyeva diṭṭho  ye ca pana me 
 vacanaṃ na saddaheyyuṃ  tesantaṃ ahitāya assāti na kathesiṃ  idāni 
 moggallānaṃ sakkhiṃ labhitvā kathemīti vatvā bhikkhūhi tassa pubbakammaṃ 
 puṭṭho byākāsi  
      kassapabuddhakāle kira sumaṅgalaseṭṭhī nāma suvaṇṇiṭṭhakāhi 
 bhūmiyaṃ pattharitvā vīsatiusabhaṭṭhāne tattakeneva dhanena vihāraṃ kāretvā 
  
  
 page    
 Tāvatakeneva vihāramahaṃ kāresi  So ekadivasaṃ pātova satthu santikaṃ 
 gacchanto nagaradvāre ekissā sālāya kāsāvena   sasīsaṃ pārupitvā 
 kalalamakkhitehi pādehi nipannaṃ ekaṃ coraṃ disvā ayaṃ kalalamakkhitapādo 
 rattiṃ vicaritvā nipannamanusso bhavissatīti āha  Coro mukhaṃ vivaritvā 
 seṭṭhiṃ disvā hotu  jānissāmi te kattabbanti āghātaṃ bandhitvā 
 sattakkhattuṃ khettaṃ jhāpesi  Sattakkhattuṃ vaje gunnaṃ pāde chindi  
 sattakkhattuṃ gehaṃ jhāpesi  So ettakenāpi kopaṃ nibbāpetuṃ 
 asakkonto tassa cūḷupaṭṭhākena saddhiṃ mittasanthavaṃ katvā kinte 
 seṭṭhino piyanti pucchitvā gandhakuṭito aññaṃ tassa piyataraṃ natthīti 
 sutvā hotu  gandhakuṭiṃ jhāpetvā kopaṃ nibbāpessāmīti  satthari 
 piṇḍāya paviṭṭhe  pānīyaparibhojanīyaghaṭe bhinditvā gandhakuṭiyaṃ aggiṃ 
 adāsi  Seṭṭhī gandhakuṭī kira jhāyatīti sutvā āgacchanto jhāmakāle 
 āgantvā gandhakuṭiṃ jhāmaṃ olokento vālaggamattampi domanassaṃ 
 akatvā vāmabāhuṃ sammiñjitvā dakkhiṇena hatthena mahāappoṭhikaṃ 
 appoṭhesi  Atha naṃ samīpe ṭhitā pucchiṃsu kasmā sāmi ettakaṃ dhanaṃ 
 vissajjetvā katāya gandhakuṭiyā jhāmakāle appoṭhesīti  So āha 
 ettakaṃ me kammaṃ katvā tātā aggiādīnaṃ   asādhāraṇe buddhasāsane 
 dhanaṃ nidahituṃ laddhaṃ  punapi ettakaṃ vissajjetvā satthu gandhakuṭiṃ kātuṃ 
 labhissāmīti tuṭṭhamānaso appoṭhesinti  So puna tattakaṃ dhanaṃ 
 vissajjetvā gandhakuṭiṃ kāretvā vīsatisahassabhikkhuparivārassa satthuno 
  Footnote     Sī  Yu  kāsāvaṃ      Sī  Yu  aggiādīhi  
  
  
 page    
 Dānaṃ adāsi  Taṃ disvā coro cintesi ahaṃ imaṃ amāretvā maṅkukātuṃ 
 na sakkhissāmi  hotu  māressāmi nanti nivāsanantare churikaṃ bandhitvā 
 sattāhaṃ vihāre vicarantopi okāsaṃ na labhi  Mahāseṭṭhīpi satta 
 divasāni buddhappamukhassa bhikkhusaṅghassa dānaṃ datvā satthāraṃ vanditvā 
 āha bhante mama ekena purisena sattakkhattuṃ khettaṃ jhāpitaṃ  
 sattakkhattuṃ vaje gunnaṃ pādā chinnā  sattakkhattuṃ gehaṃ jhāpitaṃ  
 idāni gandhakuṭīpi teneva jhāpitā bhavissati ahaṃ imasmiṃ dāne 
 paṭhamaṃ pattiṃ tassa dammīti  Taṃ sutvā coro bhāriyaṃ vata me kammaṃ 
 kataṃ  evaṃ aparādhakārake mayi imassa kopamattampi natthi  imasmiṃ 
 dāne mayhameva paṭhamaṃ pattiṃ deti ahaṃ imasmiṃ dubbhāmi  evarūpaṃ 
 me purisaṃ akkhamāpentassa devadaṇḍopi matthake pateyyāti gantvā 
 seṭṭhissa pādamūle nipajjitvā khamāhi me sāmīti vatvā  kiṃ 
 idanti vutte  sāmi etaṃ ettakaṃ kammaṃ mayā kataṃ  tassa me 
 khamāhīti āha  Atha naṃ seṭṭhī tayā me idañcidañca ettakaṃ 
 katanti sabbaṃ pucchitvā  āma mayā katanti vutte  tvaṃ mayā 
 na diṭṭhapubbo  kasmā me kujjhitvā evamakāsīti pucchi  So 
 ekadivasaṃ nagarā nikkhantena tena vuttaṃ vacanaṃ sāretvā iminā 
 me kāraṇena kopo uppāditoti āha  Seṭṭhī attanā vuttabhāvaṃ 
 saritvā āma tāta mayā vuttaṃ  taṃ me khamāhīti coraṃ khamāpetvā 
 uṭṭhehi tāta  khamāmi te gacchāti āha  sace me sāmi khamasi  
 saputtadāraṃ maṃ tava gehe dāsaṃ karohīti  tāta tvaṃ  mayā ettake 
  
  
 page    
 Kathite  evarūpaṃ chedanamakāsi  gehe vasantena pana saddhiṃ na sakkā 
 kiñci kathetuṃ  na me tayā gehe vasantena kiccaṃ atthi  khamāmi 
 te  gaccha tātāti  Coro taṃ kammaṃ katvā āyupariyosāne avīcimhi 
 nibbatto dīgharattaṃ tattha pacitvā vipākāvasesena idāni 
 gijjhakūṭapabbate ajagarapeto hutvā paccatīti  
      Evaṃ satthā tassa pubbakammaṃ kathetvā bhikkhave bālā nāma 
 pāpāni kammāni karontā na bujjhanti  pacchā pana attanā katakammehi 
 ḍayhantā attanāva attano dāvaggisadisā hontīti vatvā anusandhiṃ 
 ghaṭetvā dhammaṃ desento imaṃ gāthamāha 
         atha pāpāni kammāni    karaṃ bālo na bujjhati 
          sehi kammehi dummedho  aggidaḍḍhova tappatīti  
      Tattha atha pāpānīti  na kevalaṃ bālo kodhavasena pāpāni 
 karoti  karontopi na bujjhatīti attho  Pāpaṃ karonto ca pāpaṃ 
 karomīti abujjhanako nāma natthi  imassa kammassa evarūpo nāma 
 vipākoti ajānanatāya na bujjhatīti vuttaṃ  Sehīti  tehi attano 
 santakehi kammehi  Dummedhoti  duppañño puggalo niraye nibbattitvā 
 aggidaḍḍhova tappatīti attho  
           Desanāvasāne bahū sotāpattiphalādīni pāpuṇiṃsūti  
                       Ajagarapetavatthu  
                        
  
  
 page    
                 Mahāmoggallānattheravatthu        
        yo daṇḍena adaṇḍesūti imaṃ dhammaṃdesanaṃ satthā veḷuvane 
 viharanto mahāmoggallānattheraṃ ārabbha kathesi  
      Ekasmiṃ hi samaye titthiyā sannipatitvā cintesuṃ jānāthāvuso 
 kena kāraṇena samaṇassa gotamassa lābhasakkāro mahā hutvā 
 nibbattoti  mayaṃ na jānāma  tumhe pana jānāthāti  āma jānāma  
 mahāmoggallānannāma ekaṃ nissāya uppanno  so hi devalokaṃ 
 gantvā devatāhi katakammaṃ pucchitvā āgantvā manussānaṃ kathesi idaṃ 
 nāma katvā evarūpaṃ sampattiṃ labhantīti  nirayaṃpi gantvā niraye 
 nibbattānampi kammaṃ pucchitvā āgantvā manussānaṃ kathesi idaṃ nāma 
 katvā evarūpaṃ dukkhaṃ anubhavantīti manussā tassa kathaṃ sutvā mahantaṃ 
 lābhasakkāraṃ abhiharanti sace taṃ māretuṃ sakkhissāma  so 
 lābhasakkāro amhākaṃ nibbattissatīti  Te attheso upāyoti 
 sabbe ekacchandā hutvā yaṅkiñci katvā taṃ mārāpessāmāti 
 attano upaṭṭhāke samādapetvā sahassaṃ labhitvā purisaghātakakammaṃ 
 katvā carante core pakkosāpetvā mahāmoggallānatthero 
 nāma kāḷasilāyaṃ vasati  tattha gantvā taṃ mārethāti     
 kahāpaṇe adaṃsu  Corā dhanalobhena sampaṭicchitvā theraṃ 
 māressāmāti gantvā tassa vasanaṭṭhānaṃ parivāresuṃ  Thero tehi 
 parikkhittabhāvaṃ ñatvā kuñcikacchiddena nikkhamitvā pakkāmi  Te 
  Footnote     Sī  Yu  etthantare tesanti atthi  
  
  
 page    
 Taṃdivasaṃ theraṃ adisvā punekadivasaṃ gantvā parikkhipiṃsu  Thero ñatvā 
 kaṇṇikāmaṇḍalaṃ bhinditvā ākāsaṃ pakkhandi  Evaṃ te paṭhamamāsepi 
 majjhimamāsepi theraṃ gahetuṃ nāsakkhiṃsu  Pacchimamāse pana sampatte 
 thero attanā katakammassa ākaḍḍhanabhāvaṃ ñatvā na apagacchi  
 Corā gantvā theraṃ gahetvā taṇḍulakaṇamattānissa aṭṭhīni karontā 
 bhindiṃsu  Atha naṃ matoti saññāya ekasmiṃ gumbapiṭṭhe khipitvā 
 pakkamiṃsu  Thero satthāraṃ passitvāva parinibbāyissāmīti attabhāvaṃ 
 jhānaveṭhanena veṭhetvā thiraṃ katvā ākāsena satthu santikaṃ gantvā 
 satthāraṃ vanditvā bhante parinibbāyissāmīti āha  parinibbāyissasi 
 moggallānāti  āma bhanteti  kattha gantvāti  kāḷasilāpadesaṃ 
 bhanteti  tenahi moggallāna mayhaṃ dhammaṃ kathetvā yāhi  tādisassa 
 hi me sāvakassa idāni dassanaṃ natthīti  So evaṃ karissāmi 
 bhanteti satthāraṃ vanditvā ākāse uppatitvā parinibbānadivase 
 sārīputtatthero viya nānappakārā iddhiyo katvā dhammaṃ kathetvā 
 satthāraṃ vanditvā kāḷasilāyaṃ aṭaviṃ gantvā parinibbāyi  theraṃ 
 kira corā māresunti ayaṃpi kathā sakalajambudīpaṃ patthari  Rājā 
 ajātasattu core pariyesanatthāya cārapurise payojesi  Tesupi coresu 
 surāpāne suraṃ pivantesu eko ekassa piṭṭhiṃ paharitvā pātesi  
 So taṃ santajjetvā ambho dubbinīta tvaṃ kasmā me piṭṭhiṃ 
 pothesīti āha  kimpana hare duṭṭhacora tayā mahāmoggallāno 
 paṭhamaṃ pahatoti  kimpana mayā pahatabhāvaṃ tvaṃ na jānāsīti  Iti 
  
  
 page    
 Nesaṃ mayā pahato mayā pahatoti vadantānaṃ sutvā te cārapurisā 
 te sabbe core gahetvā rañño ārocesuṃ  Rājā core 
 pakkosāpetvā pucchi tumhehi thero māritoti  āma devāti  
 kena tumhe uyyojitāti  naggasamaṇakehi devāti  Rājā pañcasate 
 naggasamaṇake gāhāpetvā pañcasatehi corehi saddhiṃ rājaṅgaṇe 
 nābhippamāṇesu āvāṭesu nikkhanāpetvā palālehi paṭicchādāpetvā 
 aggiṃ dāpesi  atha nesaṃ jhāmabhāvaṃ ñatvā ayanaṅgalehi kasāpetvā 
 sabbe khaṇḍākhaṇḍaṃ kārāpesi  catūsu coresu sūlāropanaṃ kārāpesi    
      Bhikkhū dhammasabhāyaṃ kathaṃ samuṭṭhāpesuṃ aho mahāmoggallānatthero 
 attano ananurūpaṃ maraṇaṃ pattoti  Satthā āgantvā kāya nuttha 
 bhikkhave etarahi kathāya sannisinnāti pucchitvā  imāya nāmāti 
 vutte  bhikkhave moggallānena imasseva attabhāvassa ananurūpaṃ 
 maraṇaṃ pattaṃ  pubbe pana tena katassa kammassa anurūpameva maraṇaṃ 
 pattanti vatvā kimpanassa bhante pubbakammanti puṭṭho vitthāretvā 
 kathesi  
      atīte kira bārāṇasīvāsī eko kulaputto sayameva 
 koṭṭanapacanādīni karonto mātāpitaro paṭijaggi  Athassa mātāpitaro 
 naṃ tāta tvaṃ ekakova gehe ca araññe ca kammaṃ karonto 
 kilamasi  ekaṃ te kumārikaṃ ānessāmāti vatvā ammatāta   
 na mayhaṃ evarūpāya attho  ahaṃ yāva tumhe jīvatha  tāva vo 
  Footnote     Sī  Yu  catūsu  pe  kārāpesīti natthi     ammatātā iti yuttataraṃ  ña  va  
  
  
 page    
 Sahatthāva upaṭṭhahissāmīti tena paṭikkhittā punappunaṃ yācitvā 
 kumārikaṃ ānayiṃsu  Sā katipāheneva te upaṭṭhahitvā pacchā tesaṃ 
 dassanampi anicchantī na sakkā tava mātāpitūhi saddhiṃ ekaṭṭhāne 
 vasitunti ujjhāyitvā  tasmiṃ attano kathaṃ aggaṇhante  tassa 
 bahigatakāle makacivākakhaṇḍāni ca yāgupheṇañca gahetvā tattha tattha 
 ākiritvā tenāgantvā kimidanti puṭṭhā imesaṃ andhamahallakānaṃ 
 etaṃ kammaṃ  sabbaṃ gehaṃ kiliṭṭhaṃ karontā vicaranti  na sakkā etehi 
 saddhiṃ ekaṭṭhāne vasitunti āha  Evaṃ tāya   punappunaṃ kathayamānāya 
 evarūpopi pūritapāramī satto mātāpitūhi saddhiṃ bhijji  So hotu  
 jānissāmi tesaṃ kattabbanti te bhojetvā ammatāta   asukaṭṭhāne 
 nāma tumhākaṃ ñātakā āgamanaṃ paccāsiṃsanti  mayaṃ tattha gamissāmāti 
 te yānakaṃ āropetvā ādāya gacchanto aṭavīmajjhaṃ pattakāle 
 tāta rasmiyo gaṇhātha  goṇā patodasaññāya gamissanti  imasmiṃ 
 ṭhāne corā vasanti  ahaṃ otarāmīti pitu hatthe rasmiyo datvā 
 otaritvā gacchanto saddaṃ parivattetvā corānaṃ uṭṭhitasaddamakāsi  
 mātāpitaro taṃ saddaṃ sutvā corā uṭṭhitāti saññāya tāta 
 mayaṃ mahallakā  tvaṃ attānameva rakkhāhīti āhaṃsu  So mātāpitaro 
 tathā viravantepi corasaddaṃ karonto koṭṭetvā māretvā aṭaviyaṃ 
 khipitvā paccāgami  
      Satthā imaṃ tassa pubbakammaṃ kathetvā bhikkhave moggallāno 
  Footnote     tassāti yuttataraṃ      ammatātā iti yuttataraṃ ña  va  
  
  
 page    
 Ettakaṃ kammaṃ katvā anekāni vassasatasahassāni niraye pacitvā 
 vipākāvasesena attabhāvasate evameva koṭṭetvā sañcuṇṇito 
 maraṇaṃ patto  evaṃ moggallānena attano kammānurūpameva maraṇaṃ 
 laddhaṃ  pañcahi corasatehi saddhiṃ pañca titthiyasatāni mama puttassa 
 appaduṭṭhassa padussitvā anurūpameva maraṇaṃ labhiṃsu appaduṭṭhassa 
 hi padussanto dasahi kāraṇehi anayabyasanaṃ pāpuṇātiyevāti vatvā 
 anusandhiṃ ghaṭetvā dhammaṃ desento imā gāthā abhāsi 
         yo daṇḍena adaṇḍesu     appaduṭṭhesu dussati  
          dasannamaññataraṃ ṭhānaṃ       khippameva nigacchati  
          vedanaṃ pharusaṃ jāniṃ        sarīrassa va bhedanaṃ 
          garukaṃ vāpi ābādhaṃ       cittakkhepaṃ va pāpuṇe  
          rājato vā upasaggaṃ      abbhakkhānaṃ va dāruṇaṃ 
          parikkhayaṃ va ñātīnaṃ        bhogānaṃ va pabhaṅguṇaṃ  
          athavāssa agārāni       aggi ḍahati pāvako 
          kāyassa bhedā duppañño   nirayaṃ so upapajjatīti  
      tattha adaṇḍesūti  kāyadaṇḍādivirahitesu khīṇāsavesu  Appaduṭṭhesūti  
 paresu vā attani vā niraparādhesu  Dasannamaññataraṃ ṭhānanti  dasasu 
 dukkhakāraṇesu aññataraṃ kāraṇaṃ  Vedananti  sīsarogādibhedaṃ 
 pharusaṃ vedanaṃ  Jāninati  kicchādhigatassa dhanassa jāniṃ  
 Bhedananti  hatthacchedādikaṃ sararabhedanaṃ  Garukanti  
 pakkhahataekacakkhupīṭhasappikuṇibhāvakuṭṭharogādibhedaṃ garukābādhaṃ vā  
  
  
 page    
 Cittakkhepanti  ummādaṃ  Upasagganti  yasavilopasenāpatiṭṭhānādi 
 acchindanādikaṃ rājato upasaggaṃ vā  Abbhakkhānanti  adiṭṭhaassuta 
 acintitapubbaṃ idaṃ sandhicchedādikammaṃ idaṃ vā rājaparādhakammaṃ tayā 
 katanti evarūpaṃ dāruṇaṃ abbhakkhānaṃ vā  Parikkhayaṃ va ñātīnanti  
 attano avassayo bhavituṃ samatthānaṃ ñātīnaṃ parikkhayaṃ vā  Pabhaṅguṇanti  
 pabhaṅgubhāvaṃ pūtibhāvaṃ vā  Yañhissa gehe dhaññaṃ  taṃ pūtibhāvaṃ 
 āpajjati  suvaṇṇaṃ aṅgārabhāvaṃ  muttā kappāsaṭṭhibhāvaṃ  kahāpaṇā 
 kapālakhaṇḍādibhāvaṃ  dvipadacatuppadā kāṇādibhāvanti attho  Aggi 
 ḍahatīti  ekasaṃvacchare dvittikkhattuṃ aññasmiṃ ḍāhake avijjamānepi 
 asaniaggi vā patitvā ḍahati  attano dhammatāya uṭṭhito pāvako vā 
 ḍahatiyeva  Nirayanti  diṭṭheva dhamme imesaṃ dasannaṃ ṭhānānaṃ aññataraṃ 
 patvāpi ekaṃsena samparāye pattabbaṃ dassetuṃ nirayaṃ so 
 upapajjatīti vuttaṃ  
           Desanāvasāne bahū sotāpattiphalādīni pāpuṇiṃsūti  
                   Mahāmoggallānattheravatthu  
                    
  
  
 page    
                    Bahubhaṇḍikabhikkhuvatthu        
        na naggacariyāti imaṃ dhammadesanaṃ satthā jetavane viharanto 
 bahubhaṇḍikaṃ bhikkhuṃ ārabbha kathesi  
        Sāvatthīvāsī kireko kuṭumbiko  bhariyāya kālakatāya  pabbaji  
 So pabbajanto attano pariveṇañca aggisālañca bhaṇḍagabbhañca 
 kāretvā sabbaṃpi bhaṇḍagabbhaṃ sappitelādīhi pūretvā pabbaji  
 Pabbajitvā ca pana attano dāse pakkosāpetvā yathārucitaṃ 
 āhāraṃ pacāpetvā bhuñji  Bahubhaṇḍo ca bahuparikkhāro ca ahosi 
 rattiṃ aññaṃ nivāsanapārupanaṃ hoti  divā aññaṃ vihārapaccante 
 vasati  Tassekadivasaṃ cīvarapaccattharaṇāni sukkhāpentassa senāsanacārikaṃ 
 āhiṇḍantā bhikkhū passitvā kassimāni āvusoti pucchitvā  
 mayhanti vutte āvuso bhagavatā tīṇi cīvarāni anuññātāni  
 tvaṃ ca evaṃ appicchassa buddhassa sāsane pabbajitvā evaṃ 
 bahuparikkhāro jātoti taṃ satthu santikaṃ netvā bhante ayaṃ bhikkhu 
 atibahubhaṇḍoti ārocesuṃ  Satthā saccaṃ kira  tvaṃ  bhikkhūti 
 pucchitvā  saccaṃ bhanteti vutte  kasmā pana tvaṃ bhikkhu  mayā 
 appicchatāya dhamme desite  evaṃ bahubhaṇḍo jātoti āha  So 
 tāvattakeneva kupito iminādāni nīhārena carissāmīti pārupanaṃ 
 chaḍḍetvā parisamajjhe ekacīvaro aṭṭhāsi  Atha naṃ satthā 
 upatthambhayamāno nanu tvaṃ bhikkhu pubbe hirottappaṃ gavesako 
 dakarakkhasakālepi hirottappaṃ gavesamāno dvādasa vassāni vihāsi 
  
  
 page    
 Kasmā idāni evaṃ garuke buddhasāsane pabbajitvā catupparisamajjhe 
 pārupanaṃ chaḍḍetvā hirottappaṃ pahāya ṭhitoti  So satthu vacanaṃ 
 sutvā hirottappaṃ paccupaṭṭhāpetvā taṃ cīvaraṃ pārupitvā satthāraṃ 
 vanditvā ekamantaṃ nisīdi  Bhikkhū tassa atthassa āvibhāvanatthaṃ 
 bhagavantaṃ yāciṃsu  Atha bhagavā atītaṃ āharitvā kathesi  
      atīte kira bārāṇasīrañño aggamahesiyā kucchimhi bodhisatto 
 paṭisandhiṃ gaṇhi  Tassa nāmagahaṇadivase   mahissāsakumārotissa   nāmaṃ 
 kariṃsu  Tassa kaniṭṭhabhātā candakumāro nāma ahosi  Tesaṃ mātari 
 kālakatāya rājā aññaṃ aggamahesiṭṭhāne ṭhapesi  Sāpi puttaṃ 
 vijāyi  suriyakumārotissa nāmaṃ kariṃsu  Taṃ disvā rājā tuṭṭho 
 puttassa te varaṃ dammīti āha  Sāpi kho devī icchitakāle 
 gaṇhissāmīti vatvā puttassa vayappattakāle rājānaṃ āha deva 
 mayhaṃ puttassa jātakāle varo dinno  puttassa me rajjaṃ dehīti  
 Rājā mama dve puttā aggikkhandhā viya jalantā vicaranti  
 na sakkā tassa rajjaṃ dātunti paṭikkhipitvāpi taṃ punappunaṃ 
 yācamānameva disvā ayaṃ me puttānaṃ anatthampi kareyyāti putte 
 pakkosāpetvā tātā ahaṃ suriyakumārassa jātakāle varaṃ adāsiṃ  
 idāni tassa mātā rajjaṃ yācati  ahantassa na dātukāmo  tassa 
 mātā tumhākaṃ anatthampi kareyya gacchatha tumhe araññe vasitvā 
 mamaccayenāgantvā rajjaṃ gaṇheyyāthāti uyyojesi  Te pitaraṃ 
  Footnote     Sī  Yu  nāmakaraṇadivase     Sī  Yu  mahiṃsakakumāro  
  
  
 page    
 Vanditvā pāsādā otarante rājaṅgaṇe kīḷamāno suriyakumāro 
 disvā taṃ kāraṇaṃ ñatvā tehi saddhiṃyeva nikkhami  Tesaṃ himavantaṃ 
 paviṭṭhakāle bodhisatto maggā okkamma aññatarasmiṃ rukkhamūle 
 nisīditvā suriyakumāraṃ āha tāta etaṃ saraṃ gantvā nahātvā ca 
 pivitvā ca amhākaṃpi paduminipattehi udakaṃ āharāti  So pana 
 saro vessavaṇassa santikā ekena dakarakkhasena   laddho hoti  
 Vessavaṇo ca taṃ āha ṭhapetvā devadhammajānanakeyeva aññe 
 imaṃ saraṃ otaranti  te khādituṃ labhasīti  Tato paṭṭhāya so taṃ 
 saraṃ otiṇṇotiṇṇe devadhamme pucchitvā ajānante khādati  
 Suriyakumāropi taṃ saraṃ avīmaṃsitvāva otari  tena ca devadhamme 
 jānāsīti pucchito devadhammā nāma candimasuriyāti āha  Atha naṃ 
 tvaṃ devadhamme na jānāsīti udakaṃ pavesetvā attano bhavane 
 ṭhapesi  Bodhisattopi taṃ cirāyantaṃ disvā candakumāraṃ pesesi  
 Sopi tena devadhamme jānāsīti pucchito devadhammā nāma catasso 
 disāti āha  Dakarakkhaso tampi udakaṃ pavesetvā tatheva ṭhapesi  
 Bodhisatto  tasmiṃpi cirāyante  antarāyena bhavitabbanti sayaṃ gantvā 
 dvinnaṃpi otaraṇapadaṃ disvā ayaṃ saro rakkhasapariggahitoti ñatvā 
 khaggaṃ sannayhitvā dhanuṃ gahetvā aṭṭhāsi  Rakkhaso taṃ anotarantaṃ 
 disvā vanakammikapurisavesenāgantvā āha bho purisa tvaṃ 
 maggakilanto kasmā imaṃ saraṃ otaritvā nahātvā ca pivitvā ca 
  Footnote     Yu  udakarakkhasena  
  
  
 page    
 Bhisamuḷāle khāditvā pupphāni pilandhitvā na gacchasīti  Bodhisatto 
 taṃ disvāva eso yakkhoti ñatvā tayā me bhātaro gahitāti 
 āha  āma mayā gahitāti  kiṃkāraṇāti  ahaṃ imaṃ saraṃ 
 otiṇṇe labhāmīti  kiṃ pana sabbeva labhasīti  devadhamme jānanake 
 ṭhapetvā avasese labhāmīti  atthi pana te devadhammehi atthoti  
 āma atthīti  ahaṃ kathessāmīti  tenahi kathehīti  na sakkā 
 kiliṭṭhagattena kathetunti  Yakkho bodhisattaṃ nahāpetvā pānīyaṃ 
 pāyetvā alaṅkaritvā alaṅkatamaṇḍapamajjhe pallaṅkaṃ āropetvā 
 sayamassa pādamūle nisīdi  Atha naṃ bodhisatto sakkaccaṃ suṇāhīti 
 vatvā imaṃ gāthamāha 
         hiriottappasampannā     sukkadhammasamāhitā 
          santo sappurisā loke   devadhammāti vuccareti    
      Yakkho imaṃ dhammadesanaṃ sutvā pasanno bodhisattaṃ āha 
 paṇḍita ahante pasanno ekaṃ bhātaraṃ dammi  kataraṃ ānemīti  
 kaniṭṭhaṃ ānehīti  paṇḍita tvaṃ kevalaṃ devadhamme jānāsiyeva  
 na pana tesu vattasīti  kiṃkāraṇāti  yasmā jeṭṭhaṃ ṭhapetvā kaniṭṭhaṃ 
 āharāpetvā   jeṭṭhāpacāyikakammaṃ na karosīti  devadhamme 
 ahaṃ yakkha jānāmi  tesu ca vattāmi mayaṃ hi etaṃ nissāya imaṃ 
 araññaṃ paviṭṭhā  etassa hi atthāya amhākaṃ pitaraṃ etassa 
 mātā rajjaṃ yāci  amhākampana pitā taṃ varaṃ adatvā amhākaṃ 
  Footnote     khu  jā  eka          Sī  Yu  ānāpento  
  
  
 page    
 Anurakkhaṇatthāya araññavāsaṃ anujāni  so kumāro anivattitvā 
 amhehi saddhiṃ āgato taṃ araññe eko yakkho khādatīti   
 vuttepi  na koci saddahissati tenāhaṃ garahabhayabhīto tameva 
 āharāpemīti  Yakkho bodhisattassa pasīditvā sādhu paṇḍita tvameva 
 devadhamme jānāsi  devadhammesu   ca vattasīti dvepi bhātaro ānetvā 
 adāsi  Atha naṃ bodhisattassa yakkhabhāve ādīnavaṃ kathetvā pañcasu 
 sīlesu patiṭṭhāpesi  So tena susaṃvihitārakkho tasmiṃ araññe 
 vasitvā  pitari kālakate  yakkhaṃ ādāya bārāṇasiṃ gantvā rajjaṃ 
 gahetvā candakumārassa uparajjaṃ datvā suriyakumārassa senāpatiṭṭhānaṃ 
 datvā yakkhassa ramaṇīye ṭhāne āyatanaṃ kāretvā  yathā so 
 lābhaggappatto hoti tathā akāsi  
      Satthā imaṃ dhammadesanaṃ āharitvā jātakaṃ samodhānesi tadā 
 so dakarakkhaso bahubhaṇḍikabhikkhu ahosi  suriyakumāro ānando  
 candakumāro sārīputto  mahissāsakumāro ahamevāti  Evaṃ satthā 
 jātakaṃ kathetvā evaṃ tvaṃ bhikkhu pubbe devadhamme gavesamāno 
 hirottappasampanno vicaritvā idāni catupparisamajjhe iminā 
 nīhārena ṭhatvā mama purato appicchomhīti vadanto ayuttaṃ akāsi 
 na hi sāṭakapaṭikkhepādimattena samaṇo nāma hotīti vatvā anusandhiṃ 
 ghaṭetvā dhammaṃ desento imaṃ gāthamāha 
  Footnote     Sī  Yu  khādīti      tesūti yuttataraṃ  
  
  
 page    
              na naggacariyā  na jaṭā  na paṅkā  
               nānāsakā taṇḍilasāyikā vā 
               rajojallaṃ ukkuṭikappadhānaṃ 
               sodhenti maccaṃ avitiṇṇakaṅkhanti  
      Tattha nānāsakāti  na anāsakā  bhattapaṭikkhepoti attho  
 Taṇḍilasāyikāti  bhūmisayanaṃ  Rajojallanti  kaddamalepanākārena   
 sarīre sannicitarajo  Ukkuṭikappadhānanti  ukkuṭikabhāvena āraddhaviriyaṃ  
 Idaṃ vuttaṃ hoti yo hi macco evaṃ ahaṃ lokanissaraṇasaṅkhātaṃ 
 suddhiṃ pāpuṇissāmīti imesu naggacariyādīsu yaṅkiñci samādāya 
 vatteyya  so kevalaṃ micchādassanañceva vaḍḍheyya kilamathassa ca 
 bhāgī assa na hi etāni susamādinnāni aṭṭhavatthukāya kaṅkhāya 
 avitiṇṇabhāvena avitiṇṇakaṅkhaṃ maccaṃ sodhentīti  
           Desanāvasāne bahū sotāpattiphalādīni pāpuṇiṃsūti  
                      Bahubhaṇḍikabhikkhuvatthu  
                       
  Footnote     Sī  Yu    limpanā  
  
  
 page    
                    Santatimahāmattavatthu        
        alaṅkato cepi samañcareyyāti imaṃ dhammadesanaṃ satthā 
 jetavane viharanto santatimahāmattaṃ ārabbha kathesi  
      So hi ekasmiṃ kāle rañño pasenadikosalassa paccantaṃ 
 kupitaṃ vūpasametvā āgato  Athassa rājā tuṭṭho satta divasāni 
 rajjaṃ datvā ekaṃ naccagītakusalaṃ itthiṃ adāsi  So satta divasāni 
 surāmadamatto hutvā sattame divase sabbālaṅkārapaṭimaṇḍito 
 hatthikkhandhavaragato nahānatitthaṃ gacchanto satthāraṃ piṇḍāya pavisantaṃ 
 dvārantare disvā hatthikkhandhavaragatova sīsaṃ cāletvā vandi    Satthā 
 sitaṃ katvā  ko nu kho bhante sitapātukaraṇahetūti ānandattherena 
 puṭṭho sitakāraṇaṃ ācikkhanto   āha passa ānanda santatimahāmattaṃ  
 ajjeva sabbābharaṇapaṭimaṇḍitova mama santikaṃ āgantvā catuppadika 
 gāthāvasāne arahattaṃ patvā sattatālamatte ākāse nisīditvā 
 parinibbāyissatīti  Mahājano therena saddhiṃ kathentassa satthu vacanaṃ 
 assosi  Tattha micchādiṭṭhikā cintayiṃsu passatha samaṇassa gotamassa 
 kiriyaṃ  mukhamattameva bhāsati  ajja kiresa evaṃ surāmadamatto 
 yathāalaṅkatova tassa santike dhammaṃ sutvā parinibbāyissati ajja naṃ 
 musāvādena niggaṇhissāmāti  Sammādiṭṭhikā cintayiṃsu aho buddhānaṃ 
 mahānubhāvo  ajja buddhalīḷhañceva santatimahāmattalīḷhañca daṭṭhuṃ 
  Footnote     Yu  vanditvā pakkāmi      Sī  Yu  āvikaronto  
  
  
 page    
 Labhissāmāti  Santatimahāmattopi nahānatitthe divasabhāgaṃ udakakīḷaṃ 
 kīḷitvā uyyānaṃ gantvā āpānabhūmiyaṃ nisīdi  Sāpi itthī raṅgamajjhe 
 otaritvā naccagītaṃ dassetuṃ ārabhi  tassā sarīralīḷhāya dassanatthaṃ 
 sattāhaṃ appāhāratāya taṃdivasaṃ naccagītaṃ dassayamānāya antokucchiyaṃ 
 satthakavātā samuṭṭhāya hadayamaṃsaṃ kantitvā   agamaṃsu  Sā taṃkhaṇaññeva 
 mukhena ceva akkhīhi ca vivaṭehi kālamakāsi  Santatimahāmatto 
 upadhāretha nanti vatvā  niruddhā sāmīti vuttamatteyeva balavasokena 
 abhibhūto  Taṃkhaṇaññevassa sattāhaṃ pītasurā tattakapāle   udakabindu 
 viya parikkhayaṃ agamāsi  So na me imaṃ sokaṃ añño nibbāpetuṃ 
 sakkhissati aññatra tathāgatenāti balakāyaparivuto sāyaṇhasamaye 
 satthu santikaṃ gantvā vanditvā evamāha bhante evarūpo me 
 soko uppanno  taṃ me tumhe nibbāpetuṃ sakkhissathāti āgatomhi  
 paṭisaraṇaṃ me hothāti  Athanaṃ satthā sokaṃ nibbāpetuṃ samatthasseva 
 santikaṃ āgatosi  imissā hi itthiyā imināva kāraṇena matakāle 
 tava rodantassa paggharitaassūni catunnaṃ mahāsamuddānaṃ udakato 
 atirekatarānīti vatvā imaṃ gāthamāha 
         yaṃ pubbe  taṃ visosehi    pacchā te māhu kiñcanaṃ  
          majjhe ce no gahessasi   upasanto carissasīti  
      Gāthāpariyosāne santatimahāmatto arahattaṃ patvā attano 
 āyusaṅkhāraṃ olokento tassa appavattanabhāvaṃ ñatvā satthāraṃ 
  Footnote     Ma  gahetvā      Sī  tattakāle  
  
  
 page    
 Āha bhante parinibbānaṃ me anujānāthāti  Satthā tena katakammaṃ 
 jānantopi musāvādena niggaṇhanatthaṃ sannipatitā micchādiṭṭhikā 
 okāsaṃ na labhissanti  buddhalīḷhañceva santatimahāmattalīḷhañca 
 passissāmāti santipatitā sammādiṭṭhikā iminā katakammaṃ sutvā 
 puññesu ādaraṃ karissantīti sallakkhetvā tenahi tayā katakammaṃ 
 mayhaṃ kathehi  kathento ca bhūmiyaṃ ṭhito akathetvā sattatālamatte 
 ākāse ṭhito kathehīti āha  So sādhu bhanteti satthāraṃ vanditvā 
 ekatālappamāṇaṃ uggamma orohitvā puna satthāraṃ vanditvā 
 uggacchanto paṭipāṭiyā sattatālappamāṇe ākāse pallaṅkena 
 nisīditvā suṇātha me bhante pubbakammanti āha  
      ito ekanavute kappe vipassibuddhakāle bandhumatīnagare 
 ekasmiṃ kule nibbattitvā cintesiṃ kinnu kho paresaṃ chedanaṃ vā 
 pīḷanaṃ vā akaraṇakammanti upadhārento puññesu ghosanakammaṃ 
 disvā tato paṭṭhāya taṃ kammaṃ karonto mahājanaṃ samādapetvā 
 puññāni karotha  uposathadivasesu uposathaṃ samādiyatha  dānaṃ detha  
 dhammaṃ suṇātha buddharatanādīhi sadisaṃ aññaṃ nāma natthi  tiṇṇaṃ 
 ratanānaṃ sakkāraṃ karothāti ugghosento vicarāmi tassa mayhaṃ 
 saddaṃ sutvā buddhapitā bandhumo mahārājā maṃ pakkosāpetvā 
 tāta kiṃ karonto vicarasīti pucchitvā  deva tiṇṇaṃ ratanānaṃ guṇaṃ 
 pakāsetvā mahājanaṃ puññakammesu samādapento vicarāmīti vutte  
 kattha nisinno vicarasīti pucchitvā  padasāva devāti vutte  tāta 
  
  
 page    
 Na tvaṃ evaṃ vicarituṃ arahasi  imaṃ pupphadāmaṃ pilandhitvā assapiṭṭhe 
 nisinno vicarāti mayhaṃ muttādāmasadisaṃ pupphadāmaṃ datvā dantaṃ 
 assaṃ adāsi  atha maṃ raññā dinnaparihārena tatheva ugghosetvā 
 vicarantaṃ punapi rājā pakkosāpetvā tāta kiṃ karonto vicarasīti 
 pucchitvā  tadeva devāti vutte  tāta assopi te nānucchaviko  
 idha nisīditvā vicarāti catusindhavayuttaṃ rathaṃ adāsi  tatiyavārepi 
 me rājā saddaṃ sutvā pakkosāpetvā tāta kiṃ karonto vicarasīti 
 pucchitvā  tadeva devāti vutte  tāta rathopi te nānucchavikoti 
 mayhaṃ mahantaṃ bhogaṃ mahāpasādhanañca datvā ekaṃ hatthiṃ adāsi  svāhaṃ 
 sabbābharaṇapaṭimaṇḍito hatthikkhandhe nisīditvā asītivassasahassāni 
 dhammaghosakakammaṃ akāsiṃ tassa me ettakaṃ kālaṃ kāyato candanagandho 
 vāyati  mukhato uppalagandho vāyati idaṃ mayā katakammanti  
      Evaṃ so attano pubbakammaṃ kathetvā ākāse nisinnova 
 tejodhātuṃ samāpajjitvā parinibbāyi  Sarīre jālā   uṭṭhahitvā 
 maṃsalohitaṃ jhāpesi  Sumanapupphāni viya dhātuyo avasisiṃsu  Satthā 
 suddhavatthaṃ pasāresi  Dhātuyo tattha patiṃsu  Tā pakkhipitvā cātummahāpathe 
 thūpaṃ kāresi mahājano vanditvā puññabhāgī bhavissatīti  
      Bhikkhū dhammasabhāyaṃ kathaṃ samuṭṭhāpesuṃ āvuso santatimahāmatto 
 ekagāthāvasāne arahattaṃ patvā alaṅkatapaṭiyattova ākāse 
 nisīditvā parinibbuto  kinnu kho etaṃ samaṇoti vattuṃ vaṭṭati 
  Footnote     Sī  aggijālā  
  
  
 page    
 Udāhu brāhmaṇoti  Satthā āgantvā kāya nuttha bhikkhave etarahi 
 kathāya sannisinnāti pucchitvā  imāya nāmāti vutte  bhikkhave mama 
 puttaṃ samaṇotipi vattuṃ vaṭṭati  brāhmaṇotipi vattuṃ vaṭṭatiyevāti 
 vatvā anusandhiṃ ghaṭetvā dhammaṃ desento imaṃ gāthamāha 
             alaṅkato cepi samañcareyya 
              santo danto niyato brahmacārī 
              sabbesu bhūtesu nidhāya daṇḍaṃ  
              so brāhmaṇo so samaṇo sa bhikkhūti  
      Tattha alaṅkatoti  vatthābharaṇapaṭimaṇḍito  Tassattho 
 vatthālaṅkārādīhi alaṅkato cepi puggalo kāyādīhi samañcareyya 
 rāgādivūpasamena santo indriyadamanena danto catummagganiyāmena 
 niyato seṭṭhacariyāya brahmacārī kāyadaṇḍādīnaṃ oropitatāya 
 sabbesu bhūtesu nidhāya daṇḍaṃ  so evarūpo bāhitapāpattā 
 brāhmaṇotipi samitapāpattā samaṇotipi bhinnakilesattā bhikkhūtipi 
 vattabboyevāti  
           Desanāvasāne bahū sotāpattiphalādīni pāpuṇiṃsūti  
                     Santatimahāmattavatthu  
                      
  
  
 page    
                     Pilotikattheravatthu        
        hirinisedho purisoti imaṃ dhammadesanaṃ satthā jetavane 
 viharanto pilotikattheraṃ ārabbha kathesi  
      Ekasmiṃ hi divase ānandatthero ekaṃ pilotikakhaṇḍanivatthaṃ 
 kapālaṃ ādāya bhikkhāya carantaṃ dārakaṃ disvā kinte evaṃ vicaritvā 
 jīvitato pabbajjā na uttarāti vatvā  bhante ko maṃ pabbājessatīti 
 vutte  ahaṃ pabbājessāmīti taṃ ādāya vihāraṃ gantvā sahatthā 
 nahāpetvā kammaṭṭhānaṃ datvā pabbājesi  Tena pana nivatthapilotikakhaṇḍaṃ 
 pasāretvā olokento parissāvanakaraṇamattampi gayhupagaṃ kañci 
 padesaṃ adisvā kapālena saddhiṃ ekissā rukkhasākhāya ṭhapesi  
 So pabbajitvā laddhūpasampado buddhānaṃ uppannalābhasakkāraṃ 
 paribhuñjamāno mahagghāni cīvarāni acchādetvā vicaranto thūlasarīro 
 hutvā ukkaṇṭhitvā kiṃ me janassa saddhādeyyaṃ nivāsetvā 
 vicaraṇena  attano pilotikameva nivāsessāmīti taṃ ṭhānaṃ gantvā 
 pilotikaṃ gahetvā ahirika nillajja evarūpānaṃ vatthānaṃ acchādanaṭṭhānaṃ 
 pahāya imaṃ pilotikakhaṇḍaṃ nivāsetvā kapālahattho bhikkhāya carituṃ 
 icchasīti taṃ ārammaṇaṃ katvā attanāva attānaṃ ovadi  Ovadantasseva 
 panassa cittaṃ pasīdi  So taṃ pilotikaṃ tattheva paṭisāmetvā nivattitvā 
 vihārameva gato  So katipāhaccayena puna ukkaṇṭhitvā tatheva vatvā 
 nivatti  punapi tathevāti  Taṃ evaṃ aparāparaṃ vicarantaṃ disavā bhikkhū kahaṃ 
 āvuso gacchasīti pucchanti  So ācariyassa santikaṃ gacchāmāvusoti 
  
  
 page    
 Vatvā eteneva nīhārena attano pilotikakhaṇḍameva ārammaṇaṃ katvā 
 attānaṃ nisedhetvā katipāheneva arahattaṃ pāpuṇi  Bhikkhū āhaṃsu 
 kiṃ āvuso na idāni ācariyassa santikaṃ gacchasi  nanu ayaṃ tava 
 vicaraṇamaggoti  āvuso ācariyena saddhiṃ saṃsagge sati gatomhi  
 idāni pana me chinno   saṃsaggo  tenassa santikaṃ na gacchāmīti  Bhikkhū 
 tathāgatassa ārocesuṃ bhante pilotikatthero aññaṃ byākarotīti  
 kimāha bhikkhaveti  idannāma bhanteti  Taṃ sutvā satthā āma 
 bhikkhave  mama putto  saṃsagge sati  ācariyassa santikaṃ gato  idāni 
 panassa saṃsaggo chinno  attanāva attānaṃ nisedhetvā arahattaṃ 
 pattoti vatvā imā gāthā abhāsi 
         hirinisedho puriso        koci lokasmi vijjati  
          yo niddaṃ apabodheti      asso bhadro kasāmiva 
                 asso yathā bhadro kasāniviṭṭho 
                 ātāpino saṃvegino bhavātha 
                 saddhāya sīlena ca vīriyena ca 
                 samādhinā dhammavinicchayena ca 
                 sampannavijjācaraṇā paṭissatā 
                 pahassatha dukkhamidaṃ anappakanti  
      Tattha anto   uppannaṃ akusalavitakkaṃ hiriyā nisedhetīti 
 hirinisedho  Koci lokasminti  evarūpo puggalo   dullabho kocideva 
  Footnote     Sī  Yu  pacchinno     Sī  Yu  attano     Sī  Yu  puggaloti natthi  
  
  
 page    
 Lokasmiṃ vijjati  Yo niddanti  yo appamatto samaṇadhammaṃ karonto 
 attano uppannaṃ niddaṃ apaharanto bujjhatīti apabodheti  Kasāmivāti  
 yathā bhadro asso attani patamānaṃ kasaṃ apaharati attani patituṃ 
 na deti yo evaṃ niddaṃ apabodheti  so dullabhoti attho  
      Dutiyagāthāya ayaṃ saṅkhepattho bhikkhave yathā bhadro asso 
 pamādamāgamma kasāya niviṭṭho ahampi nāma kasāya pahatoti 
 aparabhāge ātappaṃ karoti evaṃ tumhepi ātāpino saṃvegino bhavatha 
 evaṃbhūtā lokiyalokuttarāya duvidhāya saddhāya ca catupārisuddhisīlena ca 
 kāyikacetasikaviriyena ca aṭṭhasamāpattisamādhinā ca kāraṇākāraṇa 
 jānanalakkhaṇena ca dhammavinicchayena samannāgatā hutvā tissannaṃ vā 
 aṭṭhannaṃ vā vijjānaṃ pañcadasannañca caraṇānaṃ sampattiyā sampanna 
 vijjācaraṇā upaṭṭhitassatitāya paṭissatā hutvā idaṃ anappakaṃ 
 vaṭṭadukkhaṃ pajahissathāti  
           Desanāvasāne bahū sotāpattiphalādīni pāpuṇiṃsūti  
                      Pilotikattheravatthu  
                       
  
  
 page    
                     Sukhasāmaṇeravatthu        
        udakaṃ hi nayanti nettikāti imaṃ dhammadesanaṃ satthā 
 jetavane viharanto sukhasāmaṇeraṃ ārabbha kathesi  
      Atītasmiṃ hi bārāṇasīseṭṭhino gandhakumāro nāma putto 
 ahosi  Rājā  tassa pitari kālakate  taṃ pakkosāpetvā samassāsetvā 
 mahantena sakkārena tasseva seṭṭhiṭṭhānaṃ adāsi  So tato paṭṭhāya 
 gandhaseṭṭhīti paññāyi  Athassa bhaṇḍāgāriko dhanagabbhadvāraṃ 
 vivaritvā sāmi idante ettakaṃ pitu dhanaṃ  ettakaṃ pitāmahādīnanti 
 nīharitvā dassesi  So dhanarāsiṃ oloketvā āha kimpana te 
 imaṃ dhanaṃ gahetvā na gamiṃsūti  sāmi dhanaṃ gahetvā gatā nāma 
 natthi  attanā kataṃ kusalākusalameva hi ādāya sattā gacchantīti  
 So cintesi te bālatāya dhanaṃ saṇṭhāpetvā pahāya gatā  
 ahampanetaṃ gahetvā gamissāmīti evaṃ pana cintento dānaṃ vā 
 dassāmi pūjaṃ vā karissāmīti acintetvā idaṃ sabbaṃ khāditvā 
 gamissāmīti cintesi  So satasahassaṃ vissajjetvā phalikamayaṃ 
 nahānakoṭṭhakaṃ kāresi  satasahassaṃ datvā phalikamayameva nahānaphalakaṃ  
 satasahassaṃ datvā nisīdanapallaṅkaṃ  satasahassaṃ datvā bhojanapātiṃ  
 satasahassameva datvā bhojanaṭṭhāne maṇḍapaṃ kāresi    satasahassaṃ 
 datvā bhojanapātiyā āsittakupadhānaṃ kāresi  satasahasseneva gehe 
 sīhapañjaraṃ saṇṭhāpesi  attano pātarāsatthāya sahassaṃ adāsi  
  Footnote     Sī  Yu  kārāpesi  
  
  
 page    
 Sāyamāsatthāyapi sahassameva  puṇṇamīdivase pana bhojanatthāya satasahassaṃ 
 dāpesi  taṃ bhattaṃ bhuñjanadivase satasahassaṃ vissajjetvā nagaraṃ 
 alaṅkaritvā bheriñcārāpesi gandhaseṭṭhissa kira bhattabhuñjanalīḷhaṃ 
 oloketūti  Mahājano mañcātimañcaṃ bandhitvā sannipati  Sopi 
 satasahassagghanake nahānakoṭṭhake satasahassagghanake phalake nisīditvā 
 soḷasahi gandhodakaghaṭehi nahātvā taṃ sīhapañjaraṃ vivaritvā tasmiṃ 
 pallaṅke nisīdi  Athassa tasmiṃ āsittakupadhāne taṃ pātiṃ ṭhapetvā 
 satasahassagghanakaṃ bhojanaṃ vaḍḍhesuṃ  So nāṭakitthīparivuto evarūpāya 
 sampattiyā taṃ bhojanaṃ bhuñjati  Aparena samayena eko gāmikamanusso 
 attano paribbayāharaṇatthaṃ dāruādīni yānake pakkhipitvā nagaraṃ 
 gantvā sahāyakassa gehe nivāsaṃ gaṇhi  Tadā pana puṇṇamīdivaso 
 hoti  gandhaseṭṭhino bhuñjanalīḷhaṃ oloketūti nagare bheriñcārāpesuṃ  
 Atha naṃ sahāyako āha samma   gandhaseṭṭhino te bhuñjanalīḷhā 
 diṭṭhapubbāti  na diṭṭhapubbā sammāti  tenahi samma ehi  gacchāma 
 ayaṃ nagaraṃ   bherī carati  mahāsampattiṃ passissāmāti  Nagaravāsī 
 janapadaṃ   gahetvā agamāsi  Mahājanopi mañcātimañcaṃ   abhiruhitvā 
 passati  Gāmavāsī bhattagandhaṃ ghāyitvāva nagaravāsiṃ āha mayhaṃ 
 etāya   pātiyā bhattapiṇḍe pipāsā jātāti  samma mā etaṃ 
 patthayi  na sakkā laddhunti  samma alabhanto na jīvissāmīti  So 
  Footnote     Sī  Yu  sammāti natthi     Sī  Yu  nagare     Sī  Yu  janapadavāsiṃ    Sī  Yu  
  mañcātimañce     etissanti yuttataraṃ  
  
  
 page    
 Taṃ paṭibāhituṃ asakkonto parisapariyante ṭhatvā namāmi te 
 sāmīti tikkhattuṃ mahāsaddaṃ nicchāretvā  ko esoti vutte  
 ahaṃ sāmīti  kiṃ etanti  ayaṃ eko gāmavāsī tumhākaṃ pātiyaṃ 
 bhattapiṇḍe pipāsaṃ uppādesi  ekaṃ bhattapiṇḍaṃ dāpethāti  na sakkā 
 laddhunti  kiṃ samma sutanteti  samma sutamme  apica labhanto jīvissāmi  
 alabhantassa me maraṇaṃ bhavissatīti  So puna viravi ayaṃ kira sāmi 
 alabhanto marissati  jīvitamassa dethāti  ambho bhattapiṇḍo nāma 
 satampi agghati satadvayampi agghati  yo yo yācati  tassa tassa 
 dadamāno kimahaṃ bhuñjissāmīti  sāmi ayaṃ alabhanto marissati  
 jīvitamassa dethāti  na sakkā mudhā laddhuṃ  yadi pana alabhanto 
 na jīvissati  tīṇi saṃvaccharāni mama gehe bhatiṃ karotu  ekamassa 
 bhattapātiṃ dāpessāmīti  Gāmavāsī taṃ sutvā evaṃ hotu sammāti 
 sahāyakaṃ vatvā puttadāraṃ pahāya bhattapātiatthāya tīṇi saṃvaccharāni 
 bhatiṃ karissāmīti seṭṭhissa gehaṃ pāvisi  So bhatiṃ karonto sabbakiccāni 
 sakkaccaṃ akāsi  gehe vā araññe vā divā vā rattiṃ vā     
 kattabbakammāni katāneva paññāyiṃsu  bhattabhatikoti vutte  sakalanagare 
 paññāyi  Athassa divasesu paripuṇṇesu bhattaveyyāvaṭiko bhattabhatikassa 
 sāmi divaso paripuṇṇo  dukkaraṃ tena kataṃ tīṇi saṃvaccharāni bhatiṃ 
 karontena  ekampi kammaṃ na saṅkopitapubbanti āha  Athassa 
 seṭṭhī attano sāyamāsapātarāsatthāya dve sahassāni tassa 
  Footnote     Sī  Yu  etthantare sabbānīti atthi  
  
  
 page    
 Pātarāsatthāya sahassanti tīṇi sahassāni dāpetvā āha ajja 
 mayhaṃ kattabbaparihāraṃ tasseva karothāti vatvā ca pana ṭhapetvā 
 ekaṃ cintāmaṇiṃ nāma piyabhariyaṃ avasesajanampi ajja tameva 
 parivārethāti vatvā sabbaṃ sampattiṃ tassa niyyādesi  So seṭṭhino 
 nahānodakena tattheva   koṭṭhake tasmiṃ phalake nisinno nahātvā 
 tasseva nivāsanasāṭake nivāsetvā tasseva pallaṅke nisīdi  
 Seṭṭhīpi nagare bheriñcārāpesi bhattabhatiko gandhaseṭṭhissa gehe 
 tīṇi saṃvaccharāni bhatiṃ katvā bhattapātiṃ labhi  tassa bhuñjanasampattiṃ 
 olokentūti  Mahājano mañcātimañcaṃ abhiruhitvā passati  
 Gāmavāsissa olokitolokitaṭṭhānaṃ kampanākārappattaṃ ahosi  
 Nāṭakā taṃ parivāretvā aṭṭhaṃsu  Tassa purato bhattapātiṃ vaḍḍhetvā 
 ṭhapayiṃsu  Athassa hatthadhovanavelāya gandhamādane eko paccekabuddho 
 sattame divase samāpattito vuṭṭhāya kattha nu kho ajja bhikkhācāratthāya 
 gacchāmīti upadhārento bhattabhatikaṃ addasa  Atha so   ayaṃ tīṇi 
 saṃvaccharāni bhatiṃ katvā bhattapātiṃ labhi  atthi nu kho etassa saddhā 
 natthīti upadhārento atthīti ñatvā saddhāpi ekacce saṅgahaṃ 
 kātuṃ na sakkonti  sakkhissati nu kho me saṅgahaṃ kātunti cintetvā 
  atha naṃ  sakkhissati ceva mama ca saṅgahakāraṇaṃ nissāya 
 mahāsampattiṃ labhissatīti ñatvā cīvaraṃ pārupitvā pattamādāya 
 vehāsaṃ abbhuggantvā parisantarena gantvā tassa purato ṭhitameva 
  Footnote     Sī  Yu  tasseva     Sī  Yu  athassa etadahosi  
  
  
 page    
 Attānaṃ dassesi  So paccekabuddhaṃ disvā cintesi ahaṃ pubbe 
 adinnabhāvena ekissā bhattapātiyā atthāya tīṇi saṃvaccharāni 
 paragehe bhatiṃ akāsiṃ  idāni me idaṃ bhattaṃ ekarattindivaṃ rakkheyya  
 sace pana taṃ ayyassa dassāmi anekāni     kappakoṭisahassāni 
 rakkhissati  ayyasseva naṃ dassāmīti  So tīṇi saṃvaccharāni bhatiṃ 
 katvā laddhabhattapātito ekapiṇḍampi mukhe aṭṭhapetvāva taṇhaṃ 
 vinodetvā sayameva pātiṃ ukkhipitvā paccekabuddhassa santikaṃ gantvā 
 pātiṃ aññassa hatthe datvā pañcapatiṭṭhitena vanditvā pātiṃ 
 vāmahatthena gahetvā dakkhiṇahatthena tassa patte bhattaṃ ākiri  
 Paccekabuddho bhattassa upaḍḍhasesakāle pattaṃ hatthena pidahi  
 Atha naṃ so āha bhante ekova paṭiviṃso na sakkā dvidhā kātuṃ  
 mā maṃ idha loke saṅgaṇhātha    paraloke saṅgahameva karotha  sāvasesaṃ 
 akatvā niravasesameva dassāmīti  Attano hi thokampi anavasesetvā 
 dinnaṃ niravasesannāma  taṃ mahapphalaṃ hoti  So tathā karonto sabbaṃ 
 datvā puna vanditvā bhante ekaṃ bhattapātiṃ nissāya tīṇi saṃvaccharāni 
 me paragehe bhatiṃ karontena dukkhaṃ anubhūtaṃ  idāni me nibbattaṭṭhāne 
 sukhameva hotu  tumhehi diṭṭhadhammasseva bhāgī bhaveyyanti āha  
 Paccekabuddho evaṃ hotu  cintāmaṇi viya te sabbakāme dadamānā 
 saṅkappā puṇṇacando viya paripūrentūti anumodanaṃ karonto 
  Footnote     Sī  Yu  etthantare manti atthi     saṅgaṇhathāti bhavitabbaṃ  
  
  
 page    
         icchitaṃ patthitaṃ tuyhaṃ       khippameva samijjhatu  
          sabbe pūrentu saṅkappā   cando paṇṇaraso   yathā  
          icchitaṃ patthitaṃ tuyhaṃ       khippameva samijjhatu  
          sabbe pūrentu saṅkappā   maṇi jotiraso yathāti 
 vatvā ayaṃ mahājano   yāva gandhamādanapabbatagamanā maṃ passantova 
 tiṭṭhatūti adhiṭṭhāya ākāsena gandhamādanaṃ agamāsi  Mahājanopi naṃ 
 passantova aṭṭhāsi  So tattha gantvā taṃ piṇḍapātaṃ pañcasatānaṃ 
 paccekabuddhānaṃ vibhajitvā adāsi  Sabbe attano pahonakaṃ gaṇhiṃsu  
 appo piṇḍapāto kathaṃ pahotīti na cintetabbaṃ  Cattāri hi 
 acinteyyāni vuttāni  tatrāyaṃ paccekabuddhavisayoti  Mahājano 
 paccekabuddhānaṃ piṇḍapātaṃ vibhajitvā dīyamānaṃ disvā sādhukārasahassāni 
 pavattesi  asanipātasaddo viya ahosi  Taṃ sutvā gandhaseṭṭhī cintesi 
 bhattabhatiko mayā dinnasampattiṃ dhāretuṃ nāsakkhi maññe  tenāyaṃ 
 mahājano parihāsaṃ karonto unnadatīti  So pavattijānanatthaṃ 
 manusse pesesi  Te āgantvā sampattidhāraṇako nāma 
 sāmi evarūpo hotīti vatvā taṃ pavattiṃ ārocesuṃ  Seṭṭhī 
 taṃ sutvā pañcavaṇṇāya pītiyā phuṭṭhasarīro hutvā aho 
 dukkaraṃ tena kataṃ  ahaṃ ettakaṃ kālaṃ evarūpāya sampattiyā ṭhito 
 kiñci dātuṃ nāsakkhinti taṃ pakkosāpetvā saccaṃ kira tayā 
 idannāma katanti pucchitvā  āma sāmīti vutte  handa sahassaṃ 
  Footnote     Yu  paṇṇareSī     Sī  Yu  jano  
  
  
 page    
 Gahetvā tava dāne mayhampi pattiṃ dehīti āha  So tathā akāsi  
 Seṭṭhīpissa sabbaṃ attano santakaṃ majjhe bhinditvā adāsi  
      Catasso hi sampadā nāma vatthusampadā paccayasampadā 
 cetanāsampadā guṇātirekasampadāti  Tattha nirodhasamāpattiraho 
 arahā vā anāgāmī vā dakkhiṇeyyo vatthusampadā nāma  paccayānaṃ 
 dhammena samena uppatti paccayasampadā nāma  dānato pubbe dānakāle 
 pacchābhāgeti tīsu kālesu cetanāya somanassasahagatañāṇasampayuttabhāvo 
 cetanāsampadā nāma  dakkhiṇeyyassa pana samāpattito vuṭṭhitabhāvo 
 guṇātirekasampadā nāmāti  Imassa ca khīṇāsavo paccekabuddho 
 dakkhiṇeyyo  bhatiṃ katvā laddhabhāvena paccayo dhammato 
 uppanno  tīsu kālesu cetanā parisuddhā  samāpattito 
 vuṭṭhatamatto paccekabuddho guṇātirekoti catassopi sampadā 
 nipphannā  etāsaṃ ānubhāvena diṭṭheva dhamme mahāsampattiṃ 
 pāpuṇāti tasmā so seṭṭhino santikā sampattiṃ labhati  
      Aparabhāge ca rājāpi iminā katakammaṃ sutvā taṃ pakkosāpetvā 
 sahassaṃ datvā pattiṃ gahetvā tuṭṭhamānaso mahantaṃ bhogaṃ datvā 
 seṭṭhiṭṭhānaṃ adāsi  bhattabhatikaseṭṭhītissa nāmaṃ ahosi  So 
 gandhaseṭṭhinā saddhiṃ sahāyo hutvā ekato khādanto pivanto     
 yāvatāyukaṃ ṭhatvā tato cuto devaloke nibbattitvā ekaṃ buddhantaraṃ 
 dibbasampattiṃ anubhavitvā imasmiṃ buddhuppāde sāvatthiyaṃ 
  Footnote     Sī  Yu  etthantare sayantoti atthi  
  
  
 page    
 Sārīputtattherassa upaṭṭhākakule paṭisandhiṃ gaṇhi  Athassa mātā 
 laddhagabbhaparihārā katipāhaccayena aho vatāhaṃ pañcasatehi bhikkhūhi 
 saddhiṃ sārīputtattherassa satarasabhojanaṃ datvā kāsāyavatthanivatthā 
 suvaṇṇasarakaṃ ādāya āsanapariyante nisinnā tesaṃ bhikkhūnaṃ ucchiṭṭhasesakaṃ 
 bhuñjeyyanti dohaḷinī hutvā tatheva katvā dohaḷaṃ paṭivinodesi  
 Sā sesamaṅgalesupi tathārūpameva dānaṃ datvā puttaṃ vijāyitvā 
 nāmagahaṇadivase puttassa me bhante sikkhāpadāni dethāti theraṃ 
 āha  Thero kimassa nāmanti pucchitvā  bhante puttassa me 
 paṭisandhigahaṇato paṭṭhāya imasmiṃ gehe kassaci dukkhannāma 
 na bhūtapubbaṃ  tenevassa sukhakumārotveva nāmaṃ bhavissatīti vutte  
 tadevassa nāmaṃ gahetvā sikkhāpadāni adāsi  Tadā evamassa   
 mātu nāhaṃ mama puttassa ajjhāsayaṃ bhindissāmīti cittaṃ uppajji  
 Sā tassa kaṇṇavijjhanamaṅgalādīsupi tatheva dānaṃ adāsi  Kumāropi 
 sattavassikakāle icchāmahaṃ amma therassa santike pabbajitunti 
 āha  Sā sādhu tāta  nāhaṃ tava ajjhāsayaṃ bhindissāmīti theraṃ 
 nimantetvā bhojetvā bhante putto me pabbajituṃ icchati  imāhaṃ 
 sāyaṇhasamaye vihāraṃ ānessāmīti theraṃ uyyojetvā ñātake 
 sannipātetvā puttassa me gihikāle kattabbakiccaṃ ajjeva 
 karissāmāti vatvā puttaṃ alaṅkaritvā mahantena sirisobhaggena 
 vihāraṃ netvā therassa niyyādesi  Theropi taṃ tāta pabbajjā 
  Footnote     cassāti padena bhavītabbaṃ  
  
  
 page    
 Nāma dukkarā  sakkhissasi abhiramitunti vatvā  karissāmi vo bhante 
 ovādanti vutte  kammaṭṭhānaṃ datvā pabbājesi  Mātāpitaropissa 
 pabbajjāsakkāraṃ karontā antovihāreyeva sattāhaṃ buddhappamukhassa 
 bhikkhusaṅghassa satarasabhojanaṃ datvā sāyaṃ attano gehaṃ agamaṃsu  
 Aṭṭhame divase sārīputtatthero  bhikkhusaṅghe gāmaṃ piṇḍāya paviṭṭhe  
 vihāre kattabbakiccaṃ katvā sāmaṇeraṃ pattacīvaraṃ gāhāpetvā 
 gāmaṃ piṇḍāya pāvisi  Sāmaṇero antarāmagge mātikādīni disvā 
 paṇḍitasāmaṇero viya theraṃ pucchi  Theropi tassa tatheva byākāsi  
 Sāmaṇero tāni tāni kāraṇāni sutvā sace tumhe attano pattacīvaraṃ 
 gaṇheyyātha  ahaṃ nivatteyyanti vatvā  therena tassa ajjhāsayaṃ 
 abhinditvā āhara me pattacīvaranti pattacīvare gahite  theraṃ 
 vanditvā nivattamāno bhante mayhaṃ āhāraṃ āharamānā satarasabhojanaṃ 
 āhareyyāthāti āha  kuto taṃ labhissāmīti  attano puññena 
 alabhantā mama puññena labhissatha bhanteti  Athassa thero kuñcikaṃ 
 datvā gāmaṃ piṇḍāya pāvisi  So vihāraṃ gantvā therassa gabbhaṃ 
 vivaritvā pavisitvā dvāraṃ pidhāya attano kāye ñāṇaṃ otāretvā 
 nisīdi  Tassa guṇatejena sakkassa āsanaṃ uṇhākāraṃ dassesi  Sakko 
 kinnu kho etanti olokento sāmaṇeraṃ disvā sukhasāmaṇero 
 upajjhāyassa pattacīvaraṃ datvā samaṇadhammaṃ karissāmīti nivatto  mayā 
 tattha gantuṃ vaṭṭatīti cintetvā cattāro mahārāje pakkosāpetvā 
 gacchatha tātā  vihārassa upavane dussadde sakuṇe palāpethāti 
  
  
 page    
 Uyyojesi  Te tathā katvā samantā ārakkhaṃ gaṇhiṃsu  Candimasuriye 
 attano vimānāni gaṇhitvā tiṭṭhathāti āṇāpesi  Tepi tathā 
 kariṃsu  Sayampi āviñjanaṭṭhāne ārakkhaṃ gaṇhi  Vihāro   sannisinno 
 nīravo ahosi  Sāmaṇero ekaggena cittena vipassanaṃ vaḍḍhetvā 
 tīṇi maggaphalāni pāpuṇi  Thero sāmaṇerena satarasabhojanaṃ 
 āhareyyāthāti vutto kassa nu kho ghare sakkā laddhunti 
 olokento ekaṃ ajjhāsayasampannaṃ upaṭṭhākakulaṃ disvā tattha 
 gantvā bhante sādhu vo kataṃ ajja idhāgacchantehīti tehi 
 tuṭṭhamānasehi pattaṃ gahetvā nisīdāpetvā yāgukhajjakaṃ datvā 
 yāva bhattakālā dhammakathaṃ yācito tesaṃ sārāṇīyaṃ dhammakathaṃ 
 kathetvā kālaṃ sallakkhetvā desanaṃ niṭṭhāpesi  Athassa satarasabhojanaṃ 
 datvā taṃ ādāya gantukāmaṃ theraṃ disvā bhuñjatha bhante  aparampi 
 dassāmāti theraṃ bhojetvā puna pattapūraṃ adaṃsu  Thero taṃ ādāya 
 sāmaṇero me chātoti turitaturito vihāraṃ pāyāsi  Taṃdivasaṃ 
 satthā pātova nikkhamitvā gandhakuṭiyaṃ nisinno āvajjesi ajja 
 sukhasāmaṇero upajjhāyassa pattacīvaraṃ datvā samaṇadhammaṃ karissāmīti 
 nivatto  nipphannaṃ nu kho tassa kiccanti  so tiṇṇaṃyeva maggaphalānaṃ 
 pattabhāvaṃ disvā uttariṃpi upadhārento sakkhissatāyaṃ ajja arahattaṃ 
 pāpuṇituṃ  sārīputto pana sāmaṇero me chātoti vegena bhattaṃ 
 ādāya nikkhamati  sace imasmiṃ arahattaṃ appatte bhattaṃ āharissati  
  Footnote     Sī  Yu  vihāre  
  
  
 page    
 Imassa antarāyo bhavissati mayā gantvā dvārakoṭṭhake ārakkhaṃ 
 gaṇhituṃ vaṭṭatīti cintetvā gandhakuṭito nikkhamma dvārakoṭṭhake 
 ṭhatvā ārakkhaṃ gaṇhi  Theropi bhattaṃ āhari  Atha naṃ heṭṭhā 
 vuttanayeneva cattāro pañhe pucchi  Pañhavisajjanāvasāne sāmaṇero 
 arahattaṃ pāpuṇi  Satthā theraṃ āmantetvā gaccha sārīputta  
 sāmaṇerassa te bhattaṃ dehīti āha  Thero gantvā dvāraṃ ākoṭesi  
 Sāmaṇero nikkhamitvā upajjhāyassa vattaṃ katvā  bhattakiccaṃ 
 karohīti vutte  therassa bhattena anatthikabhāvaṃ ñatvā sattavassiko 
 kumāro taṃkhaṇaññeva arahattaṃ patto nīcāsanaṭṭhānaṃ   paccavekkhanto 
 bhattakiccaṃ katvā pattaṃ dhovi  Tasmiṃ kāle cattāro mahārājāno 
 ārakkhaṃ vissajjesuṃ  Candimasuriyāpi vimānāni muñciṃsu  Sakkopi 
 āviñjanaṭṭhāne ārakkhaṃ vissajjesi  Suriyo nabhamajjhaṃ atikkantoyeva 
 paññāyi  
      Bhikkhū sāyaṇho paññāyati  sāmaṇerena idāneva bhattakiccaṃ 
 kataṃ kiṃ nu kho ajja pubbaṇho balavā jāto  sāyaṇho mandoti 
 vadiṃsu  Satthā āgantvā kāya nuttha bhikkhave etarahi kathāya 
 sannisinnāti pucchitvā  bhante ajja pubbaṇho balavā jāto  
 sāyaṇho mando sāmaṇerena idāneva bhattaṃ bhuttaṃ  atha ca 
 pana suriyo nabhamajjhaṃ atikkanto paññāyatīti vutte  bhikkhave 
 evameva hoti puññavantānaṃ samaṇadhammaṃ karaṇakāle  ajja hi 
  Footnote     nibbānaṭṭhānantipi dissati  
  
  
 page    
 Cattāro mahārājāno samantā ārakkhaṃ gaṇhiṃsu  candimasuriyā 
 vimānāni gahetvā aṭṭhaṃsu  sakko āviñjanake ārakkhaṃ gaṇhi  
 ahampi dvārakoṭṭhake ārakkhaṃ gaṇhiṃ ajja sukhasāmaṇero 
 mātikāya udakaṃ harante usukāre usuṃ ujuṃ karonte tacchake 
 cakkādīni karonte disvā attānaṃ dametvā arahattaṃ pattoti 
 vatvā imaṃ gāthamāha 
                  udakaṃ hi nayanti nettikā  
                   usukārā namayanti tejanaṃ  
                   dāruṃ namayanti tacchakā  
                   attānaṃ damayanti subbatāti  
      Tattha subbatāti  suvadā sukhena ovaditabbā anusāsitabbāti 
 attho  Sesaṃ heṭṭhā vuttanayameva  
           Desanāvasāne bahū sotāpattiphalādīni pāpuṇiṃsūti  
                      Sukhasāmaṇeravatthu  
                   Daṇḍavaggavaṇṇanā niṭṭhitā  
                       Dasamo vaggo  
                         
  
  
 page    
                         Jarāvaggavaṇṇanā 
                     
                   Visākhāyasahāyikāvatthu        
        ko nu hāso kimānandoti imaṃ dhammadesanaṃ satthā jetavane 
 viharanto visākhāya sahāyikā ārabbha kathesi  
      Sāvatthiyaṃ kira pañcasatā kulaputtā evaṃ imā appamādavihāriniyo 
 bhavissantīti attano attano bhariyāyo visākhaṃ mahāupāsikaṃ paṭicchāpesuṃ  
 Tā uyyānaṃ vā vihāraṃ vā gacchantiyo tāya saddhiṃyeva gacchanti  Tā 
 ekasmiṃ kāle sattāhaṃ surāchaṇo bhavissatīti chaṇe saṅghuṭṭhe  
 attano attano sāmikānaṃ suraṃ paṭiyādesuṃ  Te sattāhaṃ surāchaṇaṃ 
 kīḷitvā aṭṭhame divase kammantakiriyāya nikkhantā agamaṃsu  
 Tāpi itthiyo mayaṃ sāmikānaṃ sammukhā suraṃ pātuṃ na labhimhā  
 avasesasurā ca atthi  imaṃ  yathā te na jānanti  tathā pivissāmāti 
 visākhāya santikaṃ gantvā icchāma ayye uyyānaṃ daṭṭhunti vatvā  
 sādhu ammā  tenahi kattabbakiccāni katvā nikkhamathāti vutte  
 tāya saddhiṃ gantvā paṭicchannākārena suraṃ nīharāpetvā uyyāne 
 pivitvā mattā vicariṃsu  Visākhā ayuttaṃ imāhi kataṃ  idāni 
 samaṇassa gotamassa sāvikā suraṃ pivitvā vicarantīti titthiyāpi 
 garahissantīti cintetvā tā itthiyo āha ammā ayuttaṃ vo 
  
  
 page    
 Kataṃ  mamapi ayaso uppādito  sāmikāpi vo kujjhissanti  idāni kiṃ 
 karissathāti  gilānālayaṃ dassayissāma ayyeti  tenahi paññāyissatha 
 sakena kammenāti  Tā gehaṃ gantvā gilānālayaṃ kariṃsu  Atha tāsaṃ 
 sāmikā itthannāmā ca itthannāmā ca kahanti pucchitvā gilānāti 
 sutvā addhā etāhi avasesasurā pītā bhavissatīti sallakkhetvā 
 tā pothetvā anayabyasanaṃ pāpesuṃ  Tā aparasmiṃpi chaṇavāre tatheva 
 suraṃ pātukāmā visākhaṃ upasaṅkamitvā ayye uyyānaṃ no nehīti 
 vatvā pubbepi me tumhehi ayaso uppādito  gacchatha  na vo 
 ahaṃ nessāmīti tāya paṭikkhittā idāni evaṃ na karissāmāti 
 samassāsetvā puna taṃ upasaṅkamitvā āhaṃsu ayye buddhapūjaṃ 
 kātukāmamha  vihāraṃ no nehīti  idāni ammā yujjati  gacchatha  
 parivacchaṃ karothāti  Tā caṅkoṭakehi gandhamālādīni   gāhāpetvā 
 surāpuṇṇe muṭṭhivārake hatthehi olambetvā mahāpaṭe pārupitvā 
 visākhaṃ upasaṅkamitvā tāya saddhiṃ vihāraṃ pavisamānā ekamantaṃ 
 nisīditvā muṭṭhivārakeheva suraṃ pivitvā vārake chaḍḍetvā dhammasabhāyaṃ 
 satthu purato nisīdiṃsu  Visākhā imāsaṃ bhante dhammaṃ kathethāti 
 āha  Tāpi madavegena kampamānasarīrā naccissāma gāyissāmāti 
 cittaṃ uppādesuṃ  Athekā mārakāyikā devatā idāni imāsaṃ sarīresu 
 adhimuccitvā samaṇassa gotamassa purato vippakāraṃ dassessāmīti 
 cintetvā tāsaṃ sarīresu adhimucci  Tāsu ekaccā satthu purato 
  Footnote     Sī  Yu  gandhamālā  
  
  
 page    
 Pāṇiṃ paharitvā hasituṃ  ekaccā naccituṃ ārabhiṃsu  Satthā kimidanti 
 āvajjento taṃ kāraṇaṃ ñatvā na idāni mārakāyikānaṃ otāraṃ 
 labhituṃ dassāmi  na hi mayā ettakaṃ kālaṃ pāramiyo pūrentena 
 mārakāyikānaṃ otāraṃ lābhatthāya pūritāti tā saṃvejetuṃ bhamukalomato 
 raṃsiṃ   vissajjesi  Tāvadeva andhakāratimisā ahosi  Tā bhītā ahesuṃ 
 maraṇabhayatajjitā  Tena tāsaṃ kucchiyaṃ surā jīri  Satthā nisinnapallaṅke 
 antarahito sinerumuddhani ṭhatvā uṇṇālomato raṃsiṃ vissajjesi  
 Taṃkhaṇaññeva candasahassuggamanaṃ viya ahosi  Atha satthā tā 
 itthiyo āmantetvā tumhehi mama santikaṃ āgacchamānāhi pamattāhi 
 āgantuṃ na vaṭṭati  tumhākaṃ hi pamādeneva mārakāyikā devatā 
 otāraṃ labhitvā tumhe hasādīnaṃ akaraṇaṭṭhāne hasādīni kārāpesi  
 idāni tumhehi rāgādīnaṃ aggīnaṃ nibbāpanatthāya ussāhaṃ kātuṃ 
 vaṭṭatīti vatvā imaṃ gāthamāha 
         ko nu hāso  kimānando     niccaṃ pajjalite sati 
          andhakārena onaddhā        padīpaṃ na gavesathāti  
      Tattha ānandoti  tuṭṭhi  Idaṃ vuttaṃ hoti imasmiṃ lokasannivāse 
 rāgādīhi ekādasahi aggīhi niccaṃ pajjalite sati  ko nu tumhākaṃ 
 hāso vā tuṭṭhi vā  nanu esa akattabbarūpoyeva  Aṭṭhavatthukena 
 hi avijjandhakārena onaddhā tumhe tassa andhakārassa 
 vidhamanatthāya kiṃkāraṇā ñāṇapadīpaṃ na gavesatha  na karothāti  
  Footnote     Sī  Yu  rasmiṃ  
  
  
 page    
      Desanāvasāne pañcasatā itthiyo sotāpattiphale patiṭṭhahiṃsu  
 Satthā tāsaṃ acalasaddhāya patiṭṭhitabhāvaṃ ñatvā sinerumatthakā 
 otaritvā buddhāsane nisīdi  Atha naṃ visākhā āha bhante surā 
 nāmesā pāpikā  evarūpā hi nāma imā itthiyo tumhādisassa 
 buddhassa purato nisīditvā iriyāpathamattaṃpi saṇṭhāpetuṃ asakkontiyo 
 uṭṭhāya pāṇiṃ paharitvā hasitagītanaccādīni kātuṃ ārabhiṃsūti  Satthā 
 āma visākhe pāpikāeva esā surā nāma  etañhi nissāya 
 anekasatā   anayabyasanaṃ pattāti vatvā  kadā panesā bhante 
 uppannāti vutte  tassā uppattiṃ vitthārena kathetuṃ atītaṃ āharitvā 
 kumbhajātakaṃ   kathesīti  
                    Visākhāyasahāyikāvatthu  
                     
                       Sirimāvatthu        
        passa cittakataṃ bimbanti imaṃ dhammadesanaṃ satthā veḷuvane 
 viharanto sirimaṃ ārabbha kathesi  
      Sā kira rājagahe abhirūpā gaṇikā ekasmiṃ antovasse 
 sumanaseṭṭhiputtassa bhariyāya puṇṇakaseṭṭhidhītāya uttarāya nāma 
 upāsikāya aparajjhitvā taṃ pasādetukāmā tassa gehe bhikkhusaṅghena 
 saddhiṃ katabhattakiccaṃ satthāraṃ khamāpetvā taṃdivasaṃ dasabalassa 
  Footnote     Sī  Yu  aneke sattā     khu  jā         tadaṭṭhakathā        
  
  
 page    
 Bhattānumodanaṃ sutvā 
         akkodhena jine kodhaṃ    asādhuṃ sādhunā jine  
          jine kadariyaṃ dānena     saccenālikavādinanti 
 gāthāpariyosāne sotāpattiphalaṃ pāpuṇi  Ayamettha saṅkhePo  
 Vitthārakathā pana kodhavagge anumodanagāthāvaṇṇanāyameva āvibhavissati  
 Evaṃ sotāpattiphalaṃ patvā dasabalaṃ nimantetvā punadivase mahādānaṃ 
 datvā saṅghassa aṭṭhakabhattaṃ nibaddhaṃ ṭhapesi  Ādito paṭṭhāya nibaddhaṃ 
 aṭṭha bhikkhū gehaṃ gacchanti  sappiṃ gaṇhātha  khīraṃ gaṇhāthāti ādīni 
 vatvā tesaṃ patte pūreti  Ekena laddhaṃ tiṇṇaṃpi catunnaṃpi 
 pahoti  Devasikaṃ soḷasakahāpaṇaparibbayena piṇḍapāto dīyati  
 Athekadivasaṃ eko bhikkhu tassā gehe aṭṭhakabhattaṃ bhuñjitvā 
 tiyojanamatthake ekaṃ vihāraṃ agamāsi  Atha naṃ sāyaṃ therupaṭṭhāne 
 nisinnaṃ bhikkhū pucchiṃsu āvuso kahaṃ bhikkhaṃ gahetvā āgatosīti  
 sirimāya aṭṭhakabhattaṃ me bhuttanti  manāpaṃ katvā deti āvusoti  
 na sakkā tassā bhattaṃ vaṇṇetuṃ  ativiya paṇītaṃ katvā deti  
 ekena laddhaṃ tiṇṇaṃpi catunnaṃpi pahoti tassā pana deyyadhammatopi 
 dassanameva uttaritaraṃ  sā hi evarūpā ca evarūpā cāti tassā 
 guṇe kathesi  Atheko bhikkhu tassā guṇakathaṃ sutvā adassaneneva 
 sinehaṃ uppādetvā mayā gantvā taṃ daṭṭhuṃ vaṭṭatīti attano 
 vassaggaṃ kathetvā taṃ bhikkhuṃ ṭhitikaṃ pucchitvā sve āvuso 
  
  
 page    
 Tasmiṃ gehe tvaṃ   saṅghatthero hutvā aṭṭhakabhattaṃ labhissasīti sutvā 
 taṃkhaṇaññeva pattacīvaramādāya pakkanto  pātova aruṇe uggate  
 salākaggaṃ pavisitvā ṭhito saṅghatthero hutvā tassā gehe 
 aṭṭhakabhattaṃ labhi  Yo paneso bhikkhu hīyo bhuñjitvā pakkāmi  tassa 
 gatavelāyamevassā sarīre rogo uppajji tasmā sā ābharaṇāni 
 omuñcitvā nipajji  Athassā dāsiyo aṭṭhakabhattaṃ labhitvā āgate 
 bhikkhū disvā ārocesuṃ  Sā sahatthā patte gahetvā nisīdāpetuṃ vā 
 parivisituṃ vā asakkontī dāsiyo āṇāpesi ammā patte gahetvā 
 ayye nisīdāpetvā yāguṃ pāyetvā khajjakaṃ datvā bhattavelāya 
 bhattassa patte pūretvā dethāti  Tā sādhu ayyeti bhikkhū 
 pavesetvā yāguṃ pāyetvā khajjakaṃ datvā bhattavelāya bhattassa 
 patte pūretvā tassā ārocesuṃ  Sā maṃ pariggahetvā netha  
 ayye vandissāmīti vatvā tāhi pariggahetvā bhikkhūnaṃ santikaṃ nītā 
 pavedhamānena sarīrena bhikkhū vandi  So bhikkhu taṃ oloketvā 
 cintesi gilānāya tāva ayaṃ etissā rūpasobhā  arogakāle pana 
 sabbābharaṇapaṭimaṇḍitāya imissā kīdisī rūpasampattīti  Athassa 
 anekavassakoṭisannicito kileso samudācari  So anaññamano   
 hutvā bhattaṃ bhuñjituṃ asakkonto pattamādāya vihāraṃ gantvā 
 pattaṃ pidhāya ekamante ṭhapetvā cīvaraṃ attharitvā nipajji  Atha naṃ 
 eko sahāyako bhikkhu yācantopi bhojetuṃ nāsakkhi  So chinnabhatto 
  Footnote     Yu  ṭhatvā      Sī  Yu  aññāṇī  
  
  
 page    
 Ahosi  Taṃdivasameva sāyaṇhasamaye sirimā kālamakāsi  Rājā satthu 
 sāsanaṃ pesesi bhante jīvakassa kaniṭṭhabhaginī sirimā kālamakāsīti  
 Satthā taṃ sutvā rañño sāsanaṃ pahiṇi sirimāya jhāpanakiccaṃ 
 natthi  āmakasusāne taṃ  yathā kākasunakhā   na khādanti tathā 
 nipajjāpetvā rakkhāpethāti  Rājā tathā akāsi  Paṭipāṭiyā tayo 
 divasā atikkantā  catutthe divase sarīraṃ uddhumāyi  Navahi vaṇamukhehi 
 puḷavā pagghariṃsu  Sakalasarīraṃ bhinnaṃ sālibhattacāṭī viya ahosi  Rājā 
 nagare bheriñcārāpesi ṭhapetvā geharakkhadārake sirimāya dassanatthaṃ 
 anāgacchantānaṃ aṭṭhakahāpaṇadaṇḍoti  satthu santikaṃ ca pesesi 
 buddhappamukho kira bhikkhusaṅgho sirimāya dassanatthaṃ āgacchatūti  Satthā 
 bhikkhūnaṃ ārocāpesi sirimāya dassanatthaṃ gamissāmāti  Sopi daharabhikkhu 
 cattāro divase kassaci vacanaṃ aggahetvā chinnabhattova nipajji  
 Patte bhattaṃ pūtikaṃ jātaṃ  patte malaṃ uṭṭhahi  Atha naṃ so 
 sahāyakabhikkhu   upasaṅkamitvā āvuso satthā sirimāya dassanatthaṃ 
 gacchatīti āha  So tathā chātajjhattopi sirimāti vuttapadeyeva 
 sahasā uṭṭhahitvā kiṃ bhaṇasīti āha satthā sirimaṃ daṭṭhuṃ gacchati  
 tvaṃpi gamissasīti vutte  āma gamissāmīti bhattaṃ chaḍḍetvā pattaṃ 
 dhovitvā thavikāya pakkhipitvā bhikkhusaṅghena saddhiṃ agamāsi  Satthā 
 bhikkhusaṅghaparivuto ekapasse aṭṭhāsi  Bhikkhunīsaṅghopi rājaparisāpi   
  Footnote     Sī  kākasunakhādayo  Yu  kākādayo     Sī  Yu  sesasahāyakā bhikkhū   āhaṃsu  
     Sī  rājapurisāpi  
  
  
 page    
 Upāsakaparisāpi upāsikāparisāpi ekekapasse aṭṭhaṃsu  Satthā 
 rājānaṃ pucchi kā esā mahārājāti  bhante jīvakassa bhaginī 
 sirimā nāmāti  sirimā esāti  āma bhanteti  tenahi nagare 
 bheriñcārāpehi sahassaṃ datvā sirimaṃ gaṇhātūti  Rājā tathā 
 akāsi  Ekopi ahanti vā ahanti vā vadanto nāma nāhosi  
 Rājā satthu ārocesi na gaṇhanti bhanteti  tenahi mahārāja agghaṃ 
 ohārehīti  Rājā pañcasatāni datvā gaṇhātūti bheriñcārāpesi   
 kañci gaṇhanakaṃ adisvā aḍḍhateyyāni satāni  dve satāni  sataṃ  
 paññāsaṃ  pañcavīsatikahāpaṇe  dasakahāpaṇe  pañcakahāpaṇe  
 kahāpaṇaṃ  aḍḍhaṃ  pādaṃ  māsakaṃ  kākaṇikaṃ datvā sirimaṃ gaṇhātūti 
 bheriñcārāpetvā mudhāpi gaṇhātūti bheriñcārāpesi  ahanti vā 
 ahanti vā vadanto nāma nāhosi  Rājā mudhāpi bhante gaṇhanto 
 nāma natthīti āha  Satthā passatha bhikkhave mahājanassa piyaṃ 
 mātugāmaṃ  imasmiṃyeva nagare sahassaṃ datvā pubbe ekadivasaṃ labhiṃsu  
 idāni mudhā gaṇhantopi natthi  evarūpaṃ nāma rūpaṃ khayavayappattaṃ  
 passatha bhikkhave āturaṃ attabhāvanti vatvā imaṃ gāthamāha 
         passa cittakataṃ bimbaṃ     arukāyaṃ samussitaṃ 
          āturaṃ bahusaṅkappaṃ      yassa natthi dhuvaṃ ṭhitīti  
      Tattha cittakatanti  katacittakaṃ vatthābharaṇamālālaṅkārādīhi 
  Footnote     Sī  Yu  bheriñcārāpetvā  
  
  
 page    
 Cittakatanti   attho  Bimbanti  dīghādiyuttaṭṭhānesu dīghādīhi 
 aṅgapaccaṅgehi saṇṭhitaṃ attabhāvaṃ  Arukāyanti  navannaṃ vaṇamukhānaṃ 
 vasena arubhūtakāyaṃ  Samussitanti  tīhi aṭṭhisatehi samussitaṃ  
 Āturanti  sabbakālaṃ iriyāpathādīhi pariharitabbatāya niccagilānaṃ  
 Bahusaṅkappanti  mahājanena bahudhā saṅkappitaṃ  Yassa natthi dhuvaṃ 
 ṭhitīti  yassa dhuvabhāvo vā ṭhitibhāvo vā natthi  ekantena 
 bhedanavikkīraṇaviddhaṃsanadhammameva taṃ idaṃ passathāti attho  
      Desanāvasāne caturāsītiyā pāṇasahassānaṃ dhammābhisamayo 
 ahosi  Sopi bhikkhu sotāpattiphale patiṭṭhahīti  
                        Sirimāvatthu  
                         
                     Uttarattherīvatthu        
        parijiṇṇamidaṃ rūpanti imaṃ dhammadesanaṃ satthā jetavane 
 viharanto uttarattheriṃ nāma ārabbha kathesi  
      Therī kira vīsavassasatikā jātiyā piṇḍāya caritvā 
 laddhapiṇḍapātā antaravīthiyaṃ ekaṃ bhikkhuṃ passitvā piṇḍapātena 
 āpucchitvā tassa apaṭikkhipitvā gaṇhantassa sabbaṃ datvā 
 nirāhārā ahosi evaṃ dutiyepi tatiyepi divase tasseva bhikkhuno 
 tasmiṃyeva ṭhāne bhattaṃ datvā nirāhārā ahosi catutthe divase pana 
  Footnote     Sī  Yu  vicittanti  
  
  
 page     
 Piṇḍāya carantī ekasmiṃ sambādhaṭṭhāne satthāraṃ disvā paṭikkamantī 
 olambantaṃ attano cīvarakaṇṇaṃ akkamitvā saṇṭhātuṃ asakkontī 
 parivattitvā pati  Satthā tassā santikaṃ gantvā bhagini parijiṇṇo 
 te attabhāvo na cirasseva bhijjissatīti vatvā imaṃ gāthamāha 
         parijiṇṇamidaṃ rūpaṃ           roganiddhaṃ pabhaṅguṇaṃ  
          bhijjati pūti sandeho       maraṇantaṃ hi jīvitanti  
      Tassattho bhagini idaṃ tava sarīrasaṅkhātaṃ rūpaṃ mahallakabhāvena 
 parijiṇṇaṃ  tañca kho sabbarogānaṃ nivāsanaṭṭhānatthena roganiddhaṃ 
 yathā kho pana taruṇopi sigālo jarasigāloti vuccati  taruṇāpi 
 gaḷocīlatā pūtilatāti vuccati evaṃ tadahujātaṃ suvaṇṇavaṇṇampi 
 samānaṃ niccaṃ paggharaṇatthena pūtikāyaṃ pabhaṅguṇaṃ  So eso pūtiko 
 samāno tava deho bhijjati na cirasseva bhijjissatīti veditabbo  
 Kiṃkāraṇā  maraṇantaṃ hi jīvitaṃ  yasmā sabbasattānaṃ jīvitaṃ 
 Maraṇapariyosānamevāti vuttaṃ hoti  
      Desanāvasāne therī sotāpattiphalaṃ pattā  Mahājanassāpi 
 sātthikā desanā ahosīti  
                      Uttarattherīvatthu  
                        
         
        Page         
  
 page     
                    Adhimānikabhikkhuvatthu        
        yānīmānīti imaṃ dhammadesanaṃ satthā jetavane viharanto 
 sambahule adhimānike bhikkhū ārabbha kathesi  
      Pañcasatā kira bhikkhū satthu santike kammaṭṭhānaṃ gahetvā 
 araññaṃ pavisitvā ghaṭentā vāyamantā jhānaṃ nibbattetvā kilesānaṃ 
 asamudācārena pabbajitakiccaṃ no nipphannanti maññamānā attanā 
 paṭiladdhaguṇaṃ satthu ārocessāmāti āgacchiṃsu  Satthā tesaṃ 
 bahidvārakoṭṭhakaṃ pattakāleyeva ānandattheraṃ āha ānanda etesaṃ 
 bhikkhūnaṃ pavisitvā mayā diṭṭhena kammaṃ natthi  āmakasusānaṃ gantvā 
 tato paccāgantvā maṃ passantūti  Thero gantvā tesaṃ tamatthaṃ 
 ārocesi  Te kiṃ amhākaṃ āmakasusānenāti avatvāva dīghadassinā 
 buddhena kāraṇaṃ diṭṭhaṃ bhavissatīti āmakasusānaṃ gantvā tattha kuṇapāni 
 passantā ekāhaṃ dvīhaṃ patitesu kuṇapesu āghātaṃ paṭilabhitvā 
 taṃkhaṇaṃ patitesu allasarīresu rāgaṃ uppādayiṃsu  tasmiṃ khaṇe attano 
 sakilesabhāvaṃ jāniṃsu  Satthā gandhakuṭiyaṃ nisinnova obhāsaṃ pharitvā 
 tesaṃ sammukhe kathento viya paṭirūpaṃ nu kho bhikkhave tumhākaṃ 
 evarūpaṃ aṭṭhisaṅghātaṃ disvā rāgaratiṃ uppādetunti vatvā imaṃ 
 gāthamāha 
         yānīmāni apatthāni    alābūneva sārade 
          kāpotakāni aṭṭhīni    tāni disvāna kā ratīti  
      Tattha apatthānīti  chaḍḍitāni  Sāradeti  saradakāle 
  
  
 page     
 Vātātapapahatāni tattha tattha vippakiṇṇāni alābūni viya  Kāpotakānīti  
 kapotakavaṇṇāni  Tāni disvānāti  tāni evarūpāni aṭṭhīni disvā 
 tumhākaṃ kā rati  nanu appamattakampi kāmaratiṃ kātuṃ na vaṭṭatiyevāti 
 attho 
      desanāvasāne te bhikkhū yathāṭhitāva arahattaṃ patvā bhagavantaṃ 
 abhitthavamānā āgantvā vandiṃsūti  
                      Adhimānikabhikkhuvatthu  
                      
                    Rūpanandattherīvatthu        
        aṭṭhīnaṃ nagaraṃ katanti imaṃ dhammadesanaṃ satthā jetavane 
 viharanto janapadakalyāṇiṃ rūpanandattheriṃ ārabbha kathesi  
      Sā kirekadivasaṃ cintesi mayhaṃ jeṭṭhabhātiko rajjasiriṃ 
 pahāya pabbajitvā loke aggapuggalo buddho jāto  puttopissa 
 rāhulakumāro pabbajito  bhātāpi me pabbajito  mātāpi me 
 pabbajitā ahaṃpi  ettake ñātigaṇe pabbajite  gehe kiṃ karissāmi  
 pabbajissāmīti  Sā bhikkhunūpassayaṃ upasaṅkamitvā pabbaji ñātisineheneva  
 no saddhāya abhirūpatāya pana rūpanandāti paññāyi  Sā satthā 
 kira rūpaṃ aniccaṃ dukkhaṃ anattā vedanā  saññā  saṅkhārā  
 viññāṇaṃ aniccaṃ dukkhaṃ anattāti vadatīti sutvā evaṃ dassanīye 
 pāsādike mamāpi rūpe dosaṃ katheyyāti satthu sammukhībhāvaṃ 
  
  
 page     
 Na gacchati  Sāvatthīvāsino pātova dānaṃ datvā samādinnuposathā 
 suddhuttarāsaṅgā gandhamālādihatthā sāyaṇhasamaye jetavane 
 sannipatitvā dhammaṃ suṇanti  Bhikkhunīsaṅghopi satthu dhammadesanāya 
 uppannacchando vihāraṃ gantvā dhammaṃ suṇāti  Dhammaṃ sutvā 
 nagaraṃ pavisantā satthu guṇakathaṃ kathentāva pavisanti  
      Catuppamāṇike hi lokasannivāse appakāva te sattā 
 yesaṃ tathāgataṃ passantānaṃ pasādo na uppajjati  Rūpappamāṇikā hi 
 sattā tathāgatassa lakkhaṇānubyañjanapaṭimaṇḍitaṃ suvaṇṇavaṇṇaṃ 
 sarīraṃ disvā pasīdanti  Ghosappamāṇikā anekāni jātisatāni nissāya 
 pavattaṃ satthu guṇaghosañceva aṭṭhaṅgasamannāgataṃ dhammadesanāghosañca 
 sutvā pasīdanti  Lūkhappamāṇikāpissa cīvarādilūkhataṃ paṭicca pasīdanti  
 Dhammappamāṇikāpi evarūpaṃ dasabalassa sīlaṃ  evarūpo samādhi  
 evarūpā paññā bhagavā sīlādīhi guṇehi asamo appaṭisamo 
 asamasamo appaṭipuggaloti pasīdanti  Tesaṃ tathāgatassa guṇaṃ kathentānaṃ 
 mukhaṃ nappahoti  
      Rūpanandā bhikkhunīnañceva upāsikānañca santikā tathāgatassa 
 guṇakathaṃ sutvā cintesi ativiya me bhātikassa vaṇṇaṃ kathentiyeva  
 ekadivasaṃpi me rūpe dosaṃ kathento kittakaṃ kathessati yannūnāhaṃ bhikkhunīhi 
 saddhiṃ gantvā attānaṃ adassetvāva tathāgataṃ passitvā dhammaṃ   
 suṇitvā āgaccheyyanti  Sā ahaṃ ajja dhammassavanaṃ gamissāmīti 
  Footnote     Sī  Yu  dhammamassa  
  
  
 page     
 Bhikkhunīnaṃ ārocesi  Bhikkhuniyo cirassaṃ vata rūpanandāya satthu upaṭṭhānaṃ 
 gantukāmatā uppannā  ajja satthā imaṃ nissāya vicittaṃ dhammadesanaṃ 
 desessatīti tuṭṭhamānasā tamādāya nikkhamiṃsu  Sā nikkhantakālato 
 paṭṭhāya ahaṃ attānaṃ neva dassessāmīti cintesi  Satthā ajja 
 rūpanandā mayhaṃ upaṭṭhānaṃ āgamissati  kīdisī nu kho tassā 
 dhammadesanā sappāyāti cintetvā rūpagarukā esā attabhāve 
 balavasinehā  kaṇṭakena kaṇṭakuddharaṇaṃ viya rūpenevassā 
 rūpamadanimmadanaṃ sappāyanti sanniṭṭhānaṃ katvā tassā vihāraṃ 
 pavisanasamaye ekaṃ abhirūpaṃ itthiṃ soḷasavassuddesikaṃ rattavatthanivatthaṃ 
 sabbābharaṇapaṭimaṇḍitaṃ vījaniṃ gahetvā attano santike ṭhatvā 
 vījamānaṃ iddhibalena abhinimmini  Taṃ kho pana itthiṃ satthā ceva 
 passanti rūpanandā ca  Bhikkhunīhi saddhiṃ vihāraṃ pavisitvā 
 bhikkhunīnaṃ piṭṭhipasse ṭhatvā pañcapatiṭṭhitena satthāraṃ vanditvā 
 bhikkhunīnaṃ antare nisinnā pādato paṭṭhāya satthāraṃ olokentī 
 lakkhaṇavicittaṃ anubyañjanasamujjalaṃ byāmappabhāparikkhittaṃ satthu 
 sarīraṃ disvā puṇṇacandasassirikaṃ mukhaṃ olokentī samīpe ṭhitaṃ 
 itthīrūpaṃ addasa  Sā taṃ oloketvā attabhāvaṃ olokentī 
 suvaṇṇarājahaṃsiyā purato kākīsadisaṃ attānaṃ avamaññi  Iddhimayarūpaṃ 
 diṭṭhakālato paṭṭhāyeva hi tassā akkhīni bhamiṃsu  Sā aho 
 imissā kesā sobhā  aho lalāṭaṃ sobhanti   sabbesaṃ sarīrappadesānaṃ 
  Footnote     Sī  Yu  nalāṭā sobhāti  
  
  
 page     
 Rūpasiriyā samākaḍḍhitacittā tasmiṃ rūpe balavasinehā ahosi  
 Satthā tassā tattha abhiratiṃ ñatvā dhammaṃ desentova taṃ rūpaṃ 
 soḷasavassuddesikabhāvaṃ atikkamitvā vīsativassuddesikaṃ katvā dassesi  
 Rūpanandā oloketvā na vatidaṃ rūpaṃ purimasadisanti thokaṃ virattacittā 
 ahosi  Satthā anukkameneva tassā itthiyā sakiṃ vijātavaṇṇaṃ 
 majjhimitthīvaṇṇaṃ mahallakitthīvaṇṇaṃ jarājiṇṇamahallakitthīvaṇṇanti  
 Sāpi anupubbeneva idaṃpi antarahitaṃ  idaṃpi antarahitanti 
 jarājiṇṇakāle taṃ virajjamānā khaṇḍadantaṃ palitasiraṃ obhaggaṃ 
 gopānasivaṅkaṃ daṇḍaparāyanaṃ pavedhamānaṃ disvā ativiya 
 virajji  Atha satthā taṃ byādhinā abhibhūtaṃ katvā dassesi  Sā 
 taṃkhaṇaññeva daṇḍañca tālapaṇṇañca chaḍḍetvā mahāviravaṃ 
 viravamānā bhūmiyaṃ patitvā sake muttakarīse nimuggā aparāparaṃ 
 parivatti  Rūpanandā taṃ disvā ativiya virajji  Satthā tassā itthiyā 
 maraṇaṃ dassesi  Sā taṃkhaṇaññeva uddhumātakabhāvaṃ āpajji  Navahi 
 vaṇamukhehi pubbavaṭṭiyo ceva puḷavā ca pagghariṃsu  Kākādayo 
 sannipatitvā vilumpiṃsu  Rūpanandā taṃ oloketvā ayaṃ itthī 
 imasmiṃyeva ṭhāne jaraṃ pattā byādhiṃ pattā maraṇaṃ pattā  imassāpi 
 attabhāvassa evameva jarābyādhimaraṇāni āgamissantīti attabhāvaṃ 
 aniccato passi  Aniccato diṭṭhattāeva pana dukkhato anattato 
 diṭṭhoyeva hoti  Athassā tayo bhavā ādittā viya gīvāya baddhakuṇapaṃ 
 viya ca upaṭṭhahiṃsu  Kammaṭṭhānābhimukhaṃ cittaṃ pakkhandi  Satthā tāya 
  
  
 page     
 Aniccato diṭṭhabhāvaṃ ñatvā sakkhissati nu kho sayameva attano 
 patiṭṭhaṃ kātunti olokento na sakkhissati  bahiddhā paccayaṃ 
 laddhuṃ vaṭṭatīti cintetvā tassā sappāyavasena dhammaṃ desento 
 imā gāthā abhāsi 
         āturaṃ asuciṃ pūtiṃ           passa nande samussayaṃ 
          uggharantaṃ paggharantaṃ         bālānaṃ abhipatthitaṃ 
          yathā idaṃ tathā etaṃ       yathā etaṃ tathā idaṃ 
          dhātuyo suññato passa       mā lokaṃ punarāgami 
          bhave chandaṃ virājetvā      upasantā carissasīti  
 Itthaṃ sudaṃ bhagavā nandaṃ bhikkhuniṃ ārabbha imā gāthāyo abhāsitthāti  
 Nandā desanānusārena ñāṇaṃ pesetvā sotāpattiphalaṃ pāpuṇi  
      Athassā uttariṃ tiṇṇaṃ maggaphalānaṃ vipassanāparivāsatthāya satthā 
 suññatakammaṭṭhānaṃ kathetuṃ nande mā imasmiṃ sarīre sāro atthīti 
 saññaṃ kari  appamattakopi hi ettha sāro natthi  tīṇi aṭṭhisatāni 
 ussāpetvā kataṃ aṭṭhīnaṃ nagarametanti vatvā imaṃ gāthamāha 
         aṭṭhīnaṃ nagaraṃ kataṃ           maṃsalohitalepanaṃ  
          yattha jarā ca maccu ca       māno makkho ca ohitoti  
      Tassattho yatheva hi pubbaṇṇāparaṇṇādīnaṃ odahanatthāya 
 kaṭṭhāni ussāpetvā vallīhi bandhitvā mattikāya limpitvā 
 nagarasaṅkhātaṃ bahiddhā gehaṃ tharonti evamidaṃ ajjhattikaṃpi tīṇi 
 aṭṭhisatāni ussāpetvā nahāruvinaddhaṃ maṃsalohitalepanaṃ tacapaṭicchannaṃ 
  
  
 page     
 Jīraṇalakkhaṇāya jarāya maraṇalakkhaṇassa maccuno ārohasampadādīni 
 paṭicca majjanalakkhaṇassa mānassa sukatakaraṇavināsanalakkhaṇassa 
 makkhassa ca odahanatthāya nagaraṃ kataṃ  Evarūpoeva hi ettha 
 kāyikacetasiko ābādho odahito  ito uddhaṃ kiñci gayhupagaṃ natthīti  
      Desanāvasāne therī arahattaṃ pāpuṇi  Mahājanassa sātthikā 
 dhammadesanā ahosīti  
                      Rūpanandattherīvatthu  
                      
                     Mallikādevīvatthu        
        jīranti ve rājarathā sucittāti imaṃ dhammadesanaṃ satthā 
 jetavane viharanto mallikaṃ deviṃ ārabbha kathesi  
      Sā kira ekadivasaṃ nahānakoṭṭhakaṃ paviṭṭhā mukhaṃ dhovitvā 
 onatasarīrā jaṅghā dhovituṃ ārabhi  Tāya ca saddhiṃyeva paviṭṭho eko 
 vallabhasunakho atthi  So taṃ tathā onataṃ disvā asaddhammasanthavaṃ 
 kātuṃ ārabhi  Sā tassa   phassaṃ sādiyantī aṭṭhāsi  Rājā uparipāsāde 
 vātapānena olokento taṃ disvā tato āgatakāle nassa vasali  
 kasmā evarūpamakāsīti āha  kiṃ mayā kataṃ devāti  sunakhena saddhiṃ 
  Footnote     Sī  Yu  tassāti natthi  
  
  
 page     
 Santhavoti  natthetaṃ devāti  mayā sāmaṃ diṭṭhaṃ  nāhaṃ tava saddahissāmi  
 nassa vasalīti  mahārāja yo koci imaṃ koṭṭhakaṃ paviṭṭho iminā 
 vātapānena olokentassa ekova dvidhā paññāyatīti  abhūtaṃ kathesi 
 pāpeti  deva   sace me na saddahasi  etaṃ koṭṭhakaṃ pavisa  ahantaṃ 
 iminā vātapānena olokessāmīti  Rājā mandadhātuko tassā 
 vacanaṃ saddahitvā koṭṭhakaṃ pāvisi  Sāpi kho devī vātapāne ṭhatvā 
 olokentī andhabāla mahārāja kinnāmetaṃ ajikāya saddhiṃ santhavaṃ 
 karosīti āha  nāhaṃ bhadde evarūpaṃ karomīti vuttepi  mayāpi 
 sāmaṃ diṭṭhaṃ  nāhaṃ tava saddahissāmīti āha  Taṃ sutvā rājā 
 addhā imaṃ koṭṭhakaṃ paviṭṭho ekova dvidhā paññāyatīti saddahi  
 Mallikā cintesi ayaṃ rājā andhabālatāya mayā vañcito  pāpaṃ 
 me kataṃ  ayañca me abhūtena abbhācikkhito  idañca me kammaṃ 
 satthāpi jānissati  dve aggasāvakāpi asīti mahāsāvakāpi 
 jānissanti aho vata me bhāriyaṃ kammaṃ katanti  Ayaṃ kira rañño 
 asadisadāne sahāyikā ahosi  Tattha ca ekadivasaṃ katapariccāgo 
 dhanassa cuddasakoṭiagghanako ahosi  Tathāgatassa setacchattaṃ 
 nisīdanapallaṅko ādhārako pādapīṭhanti imāni pana cattāri anagghāneva 
 ahesuṃ  Sā maraṇakāle evarūpaṃ mahāpariccāgaṃ ananussaritvā tadeva 
 pāpakammaṃ anussarantī kālaṃ katvā avīcimhi nibbatti  Rañño pana 
 sā ativiya piyā ahosi  So balavasokābhibhūto tassā sarīrakiccaṃ 
  Footnote     Sī  Yu  devāti natthi  
  
  
 page     
 Kāretvā nibbattaṭṭhānamassā pucchissāmīti cintetvā satthu 
 santikaṃ agamāsi  Satthā  yathā so āgatakāraṇaṃ na sarati tathā 
 akāsi  So satthu santike sārāṇīyaṃ dhammakathaṃ sutvā pamussi 
 gehaṃ paviṭṭhakāle saritvā ahaṃ bhaṇe mallikāya nibbattaṭṭhānaṃ 
 pucchissāmīti satthu santikaṃ gantvā pamuṭṭho  sve   puna pucchissāmīti 
 punadivasepi agamāsi  Satthāpi paṭipāṭiyā satta divasāni  yathā so 
 na sarati tathā akāsi  Sāpi sattāhameva niraye pacitvā aṭṭhame 
 divase tato cutā tusitabhavane nibbatti  Kasmā panassa satthā     
 asaraṇabhāvaṃ akāsi  sā kirassa ativiya piyā ahosi manāpā 
 tasmā tassā niraye nibbattabhāvaṃ sutvā sace evarūpā 
 saddhāsampannā niraye nibbattā  dānaṃ datvā kiṃ karissāmīti micchādiṭṭhiṃ 
 gahetvā pañcannaṃ bhikkhusatānaṃ gehe pavattaṃ niccabhattaṃ harāpetvā 
 niraye nibbatteyya tenassa satthā sattāhaṃ asaraṇabhāvaṃ katvā 
 aṭṭhame divase piṇḍāya caranto sayameva rājadvāraṃ agamāsi  
 Rājā satthā āgatoti sutvā nikkhamitvā pattaṃ ādāya pāsādaṃ 
 abhiruhituṃ ārabhi  Satthā pana rathasālāya nisīdituṃ ākāraṃ dassesi  
 Rājā satthāraṃ tattheva nisīdāpetvā yāgukhajjakena paṭimānetvā 
 vanditvā nisinnova bhante ahaṃ mallikāya deviyā nibbattaṭṭhānaṃ 
 pucchissāmīti āgantvā pamuṭṭho kattha nu kho sā bhante nibbattāti  
 tusitabhavane mahārājāti  bhante tāya   tusitabhavane anibbattiyā   ko 
  Footnote     Sī  Yu  svedāni     Sī  Yu  etthantare sattāhanti atthi     tassāti 
  yuttataraṃ     anibbattāyāti padena bhavitabbaṃ  
  
  
 page     
 Añño nibbattissati  bhante natthi tāya sadisā itthī tassā hi 
 nisinnaṭṭhānādīsu sve tathāgatassa idaṃ dassāmi  idaṃ karissāmīti 
 dānasaṃvidhānaṃ ṭhapetvā aññaṃ kiccameva natthi bhante tassā paralokaṃ 
 gatakālato paṭṭhāya sarīraṃ me na vahatīti  Atha naṃ satthā mā 
 cintayi mahārāja  sabbesaṃ dhuvadhammo ayanti vatvā ayaṃ mahārāja 
 ratho kassāti pucchi  Rājā sirasi añjaliṃ patiṭṭhapetvā pitāmahassa 
 me bhanteti  āha   ayaṃ kassāti  pitu me bhanteti  ayaṃ pana 
 ratho kassāti  mama bhanteti  Evaṃ vutte satthā mahārāja tava 
 pitāmahassa ratho kena kāraṇena tava pitu rathaṃ na pāpuṇi  tava pitu ratho 
 tava rathaṃ na pāpuṇi evarūpassa nāma kaṭṭhakaliṅgarassāpi jarā 
 āgacchati  kimaṅgaṃ pana attabhāvassa mahārāja sappurisadhammasseva hi 
 jarā natthi  sattā pana ajīraṇakā nāma natthīti vatvā imaṃ gāthamāha 
                jīranti ve rājarathā sucittā  
                 atho sarīrampi jaraṃ upeti  
                 satañca dhammo na jaraṃ upeti  
                 santo have sabbhi pavedayantīti  
      Tattha veti    nipāto  Sucittāti  sattahi ratanehi aparehi ca 
 rathālaṅkārehi suṭṭhu cittā rājūnaṃpi rathā jīranti  Sarīrampīti  
 na kevalaṃ rathāeva  idaṃ supaṭijaggitaṃ sarīraṃpi khaṇḍiccādīni pāpuṇāti 
  Footnote     porāṇapotthake haveti pāṭho  
  
  
 page     
 Jaraṃ upeti  Satañcāti  buddhādīnaṃ pana santānaṃ navavidho lokuttaradhammo 
 ca kiñci upaghātaṃ na karoti jaraṃ na upeti nāma  Pavedayantīti  Evaṃ 
 santo buddhādayo sabbhi paṇḍitehi saddhiṃ kathentīti attho  
           Desanāvasāne bahū sotāpattiphalādīni pāpuṇiṃsūti  
                      Mallikādevīvatthu  
                       
                  Loḷudāyittheravatthu           
        appassutāyaṃ purisoti imaṃ dhammadesanaṃ satthā jetavane 
 viharanto loḷudāyittheraṃ ārabbha kathesi  
      So kira maṅgalaṃ karontānaṃ gehaṃ gantvā tirokuḍḍesu 
 tiṭṭhantīti ādinā nayena avamaṅgalaṃ kathesi  avamaṅgalaṃ karontānaṃ gehaṃ 
 gantvā  tirokuḍḍādīsu kathetabbesu  dānañca dhammacariyā cāti 
 ādinā nayena maṅgalagāthā vā yaṅkiñci vittaṃ idha vā huraṃ vāti 
 ratanasuttaṃ vā kathesi  Evaṃ tesu tesu ṭhānesu aññaṃ kathessāmīti 
 aññaṃ kathentopi aññaṃ kathemīti na jānāti  Bhikkhū tassa kathaṃ 
 sutvā satthu ārocesuṃ kiṃ   bhante loḷudāyi maṅgalāmaṅgalaṭṭhānesu 
 aññasmiṃ kathetabbe aññameva kathetīti  Satthā na bhikkhave idānevesa 
  Footnote     Sī  Yu  lāḷudāyittheravatthu      kinti atirekapadena bhavitabbaṃ  
  
  
 page     
 Evaṃ katheti  pubbepi aññasmiṃ kathetabbe aññameva kathesīti vatvā 
 tehi yācito   atītaṃ āhari  
      atīte bārāṇasiyaṃ aggidattassa nāma brāhmaṇassa putto 
 somadattakumāro nāma rājānaṃ upaṭṭhahi  So tassa piyo ahosi 
 manāPo  Brāhmaṇo pana kasikammaṃ nissāya jīvati  Tassa dve 
 goṇā ahesuṃ  tesu eko mato  Brāhmaṇo puttaṃ āha tāta 
 somadatta rājānaṃ me yācitvā ekaṃ goṇaṃ āharāti  Somadatto 
 sacāhaṃ rājānaṃ yācissāmi  lahubhāvo me paññāyissatīti cintetvā 
 tumheyeva tāta rājānaṃ yācathāti vatvā  tenahi tāta maṃ gahetvā 
 yāhīti vutte    cintesi ayaṃ brāhmaṇo dandhapañño abhikkama 
 paṭikkamāti vacanamattaṃpi na jānāti  aññasmiṃ vattabbe aññameva 
 vadati sikkhāpetvā taṃ nessāmīti  So taṃ ādāya vīraṇatthambhakaṃ 
 nāma susānaṃ gantvā tiṇakalāpe bandhitvā ayaṃ rājā  ayaṃ 
 uparājā  ayaṃ senāpatīti   katvā paṭipāṭiyā pitu dassetvā 
 tumhehi rājakulaṃ gantvā evaṃ abhikkamitabbaṃ  evaṃ paṭikkamitabbaṃ 
 evaṃ nāma rājā vattabbo  evaṃ uparājā rājānaṃ upasaṅkamitvā 
 jayatu mahārājāti   evaṃ vatvā imaṃ gāthaṃ vatvā goṇaṃ yāceyyāthāti 
 gāthaṃ uggaṇhāpesi 
  Footnote     Sī  Yu  tehi yācitoti natthi      Sī  vutto      Sī  senāpatīti nāmāni 
  katvā      Sī  Yu  jayatu bhavaṃ mahārājāti vatvā evaṃ ṭhatvā    
  
  
 page     
         dve me goṇā mahārāja    yehi khettaṃ kasāma se  
          tesu eko mato deva      dutiyaṃ dehi khattiyāti  
 So saṃvaccharamattena taṃ gāthaṃ paguṇaṃ katvā paguṇabhāvaṃ puttassa 
 ārocetvā  tenahi tāta kañcideva paṇṇākāraṃ ādāya āgacchatha  
 ahaṃ purimataraṃ gantvā rañño santike ṭhassāmīti vutte  sādhu 
 tātāti paṇṇākāraṃ gahetvā somadattassa rañño santike 
 ṭhitakāle ussāhappatto rājakulaṃ gantvā  raññā tuṭṭhacittena 
 katapaṭisammodano tāta cirassaṃ vata āgatattha  idamāsanaṃ  nisīditvā 
 vadatha  yenatthoti vutte  imaṃ gāthamāha 
         dve me goṇā mahārāja    yehi khettaṃ kasāma se  
          tesu eko mato deva      dutiyaṃ gaṇha khattiyāti  
 Raññā kiṃ vadesi tāta  puna vadehīti vuttepi  tameva gāthamāha  
 Rājā tena virajjhitvā kathitabhāvaṃ ñatvā sitaṃ katvā somadatta 
 tumhākaṃ gehe bahū maññe goṇāti vatvā  tumhehi dinnā 
 bahū bhavissanti devāti vutte  bodhisattassa tusitvā brāhmaṇassa 
 soḷasa goṇe alaṅkārabhaṇḍakaṃ nivāsanagāmañcassa brahmadeyyaṃ 
 datvā mahantena yasena brāhmaṇaṃ uyyojesi  
      Satthā imaṃ dhammadesanaṃ āharitvā tadā rājā ānando 
 ahosi  brāhmaṇo loḷudāyi  somadatto ahamevāti jātakaṃ 
 samodhānetvā na bhikkhave idāneva  pubbepesa attano 
  
  
 page     
 Appassutatāya  aññasmiṃ vattabbe  aññameva vadati    appassutapuriso 
 hi balibaddasadiso nāma hotīti vatvā imaṃ gāthamāha 
         appassutāyaṃ puriso      balibaddova jīrati  
          maṃsāni tassa vaḍḍhanti     paññā tassa na vaḍḍhatīti  
      Tattha appassutāyanti  ekassa vā dvinnaṃ vā paṇṇāsakānaṃ 
 athavā pana suttavaggānaṃ   sabbantimena paricchedena ekassa vā 
 dvinnaṃ vā suttānaṃpi abhāvena appassuto ayaṃ  Appaṃ   
 kammaṭṭhānaṃ pana uggahetvā anuyuñjanto bahussutova  Balibaddova 
 jīratīti  yathā hi balibaddo jīramāno vaḍḍhamāno neva mātāpitūnaṃ  
 na sesañātakānaṃ atthāya vaḍḍhati  athakho niratthakameva jīrati 
 evameva ayampi na upajjhāyavattaṃ karoti  na ācariyavattaṃ  
 na āgantukavattādīni  na bhāvanāmattampi anuyuñjati  niratthakameva 
 jīrati  Maṃsāni tassa vaḍḍhantīti  yathā balibaddassa yuganaṅgalādīni 
 vahituṃ asamattho esoti araññe vissaṭṭhassa tattheva vicarantassa 
 khādantassa pivantassa maṃsāni vaḍḍhanti evameva imassāpi 
 upajjhāyādīhi vissaṭṭhassa saṅghaṃ nissāya cattāro paccaye labhitvā 
 udaravirecanādīni katvā kāyaṃ posentassa maṃsāni vaḍḍhanti  thūlasarīro 
 hutvā vicarati  Paññā tassāti  lokiyalokuttarā panassa paññā 
 ekaṅgulimattāpi na vaḍḍhati  Araññe pana gacchalatādīni viya   
  Footnote     vadesīti  yuttataraṃ      Sī  Yu  vaggānaṃ      appanti atirekapadena bhavitabbaṃ  
     Sī  Yu  viyassa  
  
  
 page     
 Chadvārāni nissāya taṇhā ceva navavidhamāno ca vaḍḍhatīti attho  
          Desanāvasāne mahājano sotāpattiphalādīni pāpuṇīti  
                     Loḷudāyittheravatthu  
                       
                      Paṭhamabodhivatthu        
        anekajātisaṃsāranti imaṃ dhammadesanaṃ satthā bodhirukkhamūle 
 nisinno udānavasena udānetvā aparabhāge ānandattherena puṭṭho   
 kathesi  
      So hi bodhirukkhamūle nisinno  suriye anatthaṅgateyeva  mārabalaṃ 
 vidhamitvā paṭhamayāme pubbenivāsapaṭicchādakaṃ tamaṃ padāletvā 
 majjhimayāme dibbacakkhuṃ visodhetvā pacchimayāme sattesu kāruññataṃ 
 paṭicca paccayākāre ñāṇaṃ otāretvā taṃ anulomapaṭilomavasena 
 sammasanto aruṇuggamanavelāya saha acchariyehi   sammāsambodhiṃ 
 abhisambujjhitvā anekehi buddhasatasahassehi avijahitaṃ udānaṃ 
 udānento imā gāthā abhāsi 
       anekajātisaṃsāraṃ          sandhāvissaṃ anibbisaṃ 
        gahakāraṃ gavesanto        dukkhā jāti punappunaṃ 
        gahakāraka diṭṭhosi         puna gehaṃ na kāhasi  
  Footnote     Sī  Yu  ānandattherassa udānagāthāvatthu      Sī  Yu  saha acchariyehīti natthi  
  
  
 page     
        Sabbā te phāsukā bhaggā   gahakūṭaṃ visaṅkhataṃ  
        visaṅkhāragataṃ cittaṃ         taṇhānaṃ khayamajjhagāti  
      Tattha gahakāraṃ gavesantoti  ahaṃ imassa attabhāvasaṅkhātassa 
 gehassa kārakaṃ taṇhāvaḍḍhakiṃ gavesanto  yena ñāṇena sakkā so 
 daṭṭhuṃ tassa bodhiñāṇassatthāya dīpaṅkarapādamūle katābhinīhāro 
 ettakaṃ kālaṃ anekajātisaṃsāraṃ anekajātisatasahassasaṅkhayaṃ imaṃ 
 saṃsāravaṭṭaṃ anibbisaṃ taṃ ñāṇaṃ avindanto alabhantoyeva sandhāvissaṃ 
 saṃsariṃ aparāparaṃ anuvicarinti attho  Dukkhā jāti punappunanti idaṃ 
 gahakārakagavesanassa kāraṇavacanaṃ  Yasmā jarābyādhimaraṇamissatāya 
 jāti nāmesā punappunaṃ upagantuṃ dukkhā  na ca sā tasmiṃ adiṭṭhe 
 nivattati tasmā taṃ gavesanto sandhāvissanti attho  Diṭṭhosīti  
 sabbaññutañāṇaṃ paṭivijjhanteneva mayā idāni diṭṭho asi  Puna gehanti  
 puna imasmiṃ saṃsāravaṭṭe attabhāvasaṅkhātaṃ mama gehaṃ na kāhasi  
 Sabbā te phāsukā bhaggāti  tava sabbā avasesakilesaphāsukā mayā 
 bhaggā  Gahakūṭaṃ visaṅkhatanti  imassa tayā katassa attabhāvagehassa 
 avijjāsaṅkhātaṃ kaṇṇikāmaṇḍalaṃpi mayā viddhaṃsitaṃ  Visaṅkhāragataṃ 
 cittanti  idāni mama cittaṃ visaṅkhāraṃ nibbānaṃ ārammaṇakaraṇavasena gataṃ 
 anupaviṭṭhaṃ  Taṇhānaṃ khayamajjhagāti  taṇhānaṃ khayasaṅkhātaṃ 
 arahattaṃ adhigatosmīti attho  
                       Paṭhamabodhivatthu  
                        
  
  
 page     
                   Mahādhanaseṭṭhiputtavatthu        
        acaritvā brahmacariyanti  imaṃ dhammadesanaṃ satthā isipatane 
 migadāye viharanto mahādhanaseṭṭhiputtaṃ ārabbha kathesi  
      So kira bārāṇasiyaṃ asītikoṭivibhave kule nibbatti  Athassa 
 mātāpitaro cintesuṃ amhākaṃ kule mahābhogakkhandho  taṃ puttassa 
 no hatthe ṭhapetvā yathāsukhaṃ paribhogaṃ karissāma  aññena kammena 
 kiccaṃ natthīti taṃ naccagītavāditamattameva sikkhāpesuṃ  Tasmiṃyeva 
 nagare aññasmiṃ asītikoṭivibhave kule ekā dhītāpi nibbatti  
 Tassāpi mātāpitaro tatheva cintetvā taṃ naccagītavāditamattameva 
 sikkhāpesuṃ  Tesaṃ vayappattānaṃ āvāhavivāho ahosi  Atha nesaṃ 
 aparabhāge mātāpitaro kālamakaṃsu  Dveasītikoṭidhanaṃ ekasmiṃyeva 
 gehe ahosi  Seṭṭhiputto divasassa tikkhattuṃ rañño upaṭṭhānaṃ 
 gacchati  Atha tasmiṃ nagare dhuttā cintesuṃ sacāyaṃ seṭṭhiputto 
 surāsoṇḍo bhavissati  amhākaṃ phāsukaṃ bhavissati uggaṇhāpema naṃ 
 surāsoṇḍabhāvanti  Te suraṃ ādāya khajjamaṃse ceva loṇasakkharā ca 
 dussante bandhitvā mūlakande gahetvā tassa rājakulato 
 āgacchantassa maggaṃ olokayamānā nisīditvā taṃ āgacchantaṃ 
 disvā suraṃ pivitvā loṇasakkharaṃ mukhe khipitvā mūlakandaṃ ḍaṃsitvā 
 vassasataṃ jīva sāmi seṭṭhiputta  taṃ nissāya mayaṃ khādanapivanasamatthā 
 bhaveyyāmāti āhaṃsu  So tesaṃ vacanaṃ sutvā pacchato āgacchantaṃ 
 cūḷupaṭṭhākaṃ pucchi kiṃ ete pivantīti  ekaṃ pānakaṃ sāmīti  
  
  
 page     
 manāpajātikaṃ etanti  sāmi imasmiṃ jīvaloke iminā sadisaṃ 
 pātabbayuttakaṃ nāma natthīti  So evaṃ sante mayāpi pātuṃ 
 vaṭṭatīti thokaṃ thokaṃ āharāpetvā pivati  Athassa na cirasseva  
 Te dhuttā pivanabhāvaṃ ñatvā taṃ parivārayiṃsu  Gacchante kāle 
 parivāro mahā ahosi  So satenapi satadvayenapi suraṃ āharāpetvā 
 pivanto anukkamena nisinnaṭṭhānādīsu kahāpaṇarāsiṃ ṭhapetvā suraṃ 
 pivanto iminā mālā āharatha  iminā gandhaṃ  ayaṃ gīte cheko  
 ayaṃ nacce  ayaṃ vādite  imassa sahassaṃ detha  imassa dve 
 sahassānīti evaṃ vikkīranto na cirasseva attano santakaṃ asītikoṭidhanaṃ 
 khepetvā  khīṇaṃ te sāmi dhananti vutte  kiṃ bhariyāya me santakaṃ 
 natthīti  atthi sāmīti  tenahi taṃ āharathāti  taṃpi tatheva khepetvā 
 anupubbena khettaārāmuyyānayoggādikaṃpi antamaso bhājanabhaṇḍakaṃpi 
 attharaṇapāvuraṇanisīdanaṃpi sabbaṃ attano santakaṃ vikkīṇitvā khādi  
 Athassa mahallakakāleyeva parihīnabhogassa attano gehaṃ vikkīṇitvā 
 gahitagehā nīhariṃsu  So bhariyaṃ ādāya parajanassa gehabhittiṃ nissāya 
 vasanto kapālakhaṇḍaṃ ādāya bhikkhāya caritvā janassa ucchiṭṭhabhattaṃ 
 bhuñjituṃ ārabhi  Atha naṃ ekadivasaṃ āsanasālāya dvāre ṭhatvā 
 daharasāmaṇerehi dīyamānaṃ ucchiṭṭhabhojanaṃ paṭiggaṇhantaṃ disvā 
 satthā sitaṃ pātvākāsi  Atha naṃ ānandatthero sitakāraṇaṃ pucchi  
 Satthā sitakāraṇaṃ kathento passānanda imaṃ mahādhanaseṭṭhiputtaṃ 
 imasmiṃyeva nagare dveasītikoṭidhanaṃ khepetvā bhariyaṃ ādāya bhikkhāya 
  
  
 page     
 Carantaṃ  sace hi ayaṃ paṭhamavaye bhoge akhepetvā kammante 
 payojissa  imasmiṃyeva nagare aggaseṭṭhī abhavissa  sace pana 
 nikkhamitvā pabbajissa  arahattaṃ pāpuṇissa  bhariyāpissa anāgāmiphale 
 patiṭṭhahissa sace majjhimavaye bhoge akhepetvā kammante payojissa  
 dutiyaseṭṭhī abhavissa  nikkhamitvā pabbajanto anāgāmī abhavissa  
 bhariyāpissa sakadāgāmiphale patiṭṭhahissa sace pacchimavaye bhoge 
 akhepetvā kammante payojissa  tatiyaseṭṭhī abhavissa  nikkhamitvā 
 pabbajantopi sakadāgāmī abhavissa  bhariyāpissa sotāpattiphale 
 patiṭṭhahissa  idāni panesa gihibhogāpi parihīno sāmaññatopi 
 parihīno parihāyitvā ca pana sukkhapallale koñcasakuṇo viya 
 jātoti vatvā imā gāthā abhāsi 
         acaritvā brahmacariyaṃ      aladdhā yobbane dhanaṃ 
          jiṇṇakoñcāvajhāyanti      khīṇamaccheva pallale  
          Acaritvā brahmacariyaṃ      aladdhā yobbane dhanaṃ 
          senti cāpātikhīṇāva      purāṇāni anutthunanti  
      Tattha acaritvāti  brahmacariyavāsaṃ avasitvā  Yobbaneti  
 anuppanne vā bhoge uppādetuṃ uppanne vā bhoge anurakkhituṃ 
 samatthakāle dhanaṃpi alabhitvā  Khīṇamaccheti    te evarūpā bālā 
 udakassa abhāvā khīṇamaccheva pallale parikkhīṇapattā jiṇṇakoñcā 
 viya avajjhāyanti  Idaṃ vuttaṃ hoti pallale udakassa abhāvo 
  Footnote     khīṇamacche vāti yuttataraṃ  ña  va  
  
  
 page     
 Viya hi imesaṃ vasanaṭṭhānassa abhāvo  macchānaṃ khīṇabhāvo viya 
 imesaṃ bhogānaṃ abhāvo  khīṇapattānaṃ koñcānaṃ uppatitvā 
 gamanābhāvo viya imesaṃ idāneva jalapathathalapathādīhi bhoge saṇṭhapetuṃ 
 asamatthabhāvo tasmā ete khīṇapattā koñcā viya ettheva 
 nipajjitvā avajjhāyantīti  Cāpātikhīṇāvāti  cāpato atikhīṇā 
 cāpavinimuttāti attho  Idaṃ vuttaṃ hoti yathā cāpavinimuttā 
 sarā yathāvegaṃ gantvā patitā  gahetvā ukkhipante asati  tattheva 
 upacikānaṃ bhattaṃ honti evaṃ imepi tayo vaye atikkantā idāni 
 attānaṃ uddharituṃ asamatthatāya maraṇaṃ upagamissanti tena vuttaṃ 
 senti cāpātikhīṇāvāti  Purāṇāni anutthunanti  iti amhehi 
 khāditaṃ  iti pītanti pubbe katāni khāditapītanaccagītavāditādīni 
 anutthunantā     anusocantā sentīti  
           Desanāvasāne bahū sotāpattiphalādīni pāpuṇiṃsūti  
                    Mahādhanaseṭṭhiputtavatthu  
                   Jarāvaggavaṇṇanā niṭṭhitā  
                     Ekādasamo vaggo  
                        
 